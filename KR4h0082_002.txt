# -*- mode: mandoku-view; -*-
#+TITLE: 皇元風雅前集
#+DATE: 2015-09-11 22:40:32.336643
#+PROPERTY: ID KR4h0082
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0452-002皇元風雅前集-前集卷之二.
<pb:KR4h0082_SBCK_002-1a>¶
皇元風雅卷之二¶
　　交趾王¶
　　　　大明殿侍宴¶
班陪玉筍侍紅雲日表熈熙瑞氣温万𣲖朝宗滄海闊¶
衆星環拱紫宸尊雍容湛露&KR0084;詩什彷彿鈞天入夢魂¶
孤孽秋毫皆¶
帝力願　忠赤報深恩¶
　　　　送駕至上都過関口而回¶
控轡追隨宝馬群古長城外送金根仙蹤縹緲鵉声逺¶
客路﨑嶇燕尾分喜見重瞳開日表何劳八翼夢天門¶
梅岩有約人知不幾処朱欄看白雲¶
　　　　送元明善赴京¶
<pb:KR4h0082_SBCK_002-1b>¶
江流脉脉草離離黄鶴磯頭酒一巵報囯忠心憐我老¶
論文半面識君遟正當㪯鼎調梅日又是長亭折柳時¶
収拾琴書㱕路穏鳯城依約更相期¶
　　　　送李尨川平章赴闕¶
雪洒長亭酒滿斟楚山千曡水千尋梅清半識平生面¶
桐老相知太古心鴈影南楼孤月冷馬頭北闕五雲深¶
二毛越&KR0369;情无限獨向南䆫䄂手吟¶
　　　　挽卜憐吉歹河南王¶
&KR0530;人萎矣棟梁傾回首西風沸暗零三丗功名今古史¶
百年過客短長亭手扶紅日名猶在身就黄粮夢不醒¶
記取汾陽舊勲業紫&KR0340;留種継芳馨¶
万嵗山侍宴¶
碧漢嗚鵉隔丗塵玉京開宴㑹星辰舞廻鰲背千山雪¶
<pb:KR4h0082_SBCK_002-2a>¶
酒上¶
龍顔万國春物&KR0013;仁風榮¶
御苑水流¶
聖澤溢天津越南覊旅陪賔列咫尺光瞻日月新¶
　　　　駐馬渡頭¶
大别山頭漢口前呉王磯下[沔-丏+丐]城邉立殘秋水隔灘鷺¶
噪落夕陽何処蝉赤壁冷煙銷魏卒黄州淡月照坡仙¶
英雄瀟洒名俱在我愛吟狂不媿天¶
　　　　鄂舘書懷¶
䔥然孤舘起凄風半壁青灯照病容滴碎秋心䆫外雨¶
&KR0251;殘曉夢枕邉鍾衡陽鴈断三千路巫峡猿啼十二峰¶
不尽関山回首処暮雲曡曡水重重¶
　　　　秋晚睡斍¶
<pb:KR4h0082_SBCK_002-2b>¶
海水盈盈漏轉籌霜風吹角出譙楼夢殘淡月五更曉¶
心逺孤雲萬里秋玉帛幾年賔上國詩書半丗老中州¶
平生事業渾如昨無奈青燈照白頭¶
　○徐參政¶
　　　　題呉城山石砮¶
碆砮碆砮中應双一在陳庭一此郷楛苛已隨毛血化¶
石稜尤作劒鋒剛知音士適逢坡老得宝神隂相豫章¶
廟令收藏要如法試看垂矢在東房¶
　〇劉侍史¶
　　　　九日按上都過陵丘¶
瘦馬行吟萬壑中浮萍身丗幾西東山空雨洗千崖翠¶
洒薄顔添半面紅滿逕荒叢摧夕露一庭黄葉走秋風¶
陸丘又過重陽節流落天涯愧老翁¶
<pb:KR4h0082_SBCK_002-3a>¶
　　　　過陸丘縣¶
白露擁蒼石紅葉浸寒水&KR0016;馬下山來啼鳥忽驚起¶
　〇梁宣慰¶
　　　　過湖登楼¶
楼前秋水健帆開楼外秋風舞䄂回萬里梯航通鳥道¶
四時風雨護龍堆江山如此不一醉歳月幾何能再來¶
欲問老髯求鐡笛夜深吹上紫荆䑓¶
　〇何理問¶
　　　　題宜春䑓¶
山外青山楼外楼楚雲迢逓暮天秋千年綵鳯鳴髙阜¶
一道長虹鎻碧流㪯目但知天地闊凭䦨不管古今愁¶
二仙縹緲成陳迹我亦飄然賦逺遊¶
　〇張天師¶
<pb:KR4h0082_SBCK_002-3b>¶
　　　　四景¶
&KR0004;日暉暉照翠苔庭前昨夜碧桃開一簾香霧微風動¶
知是仙人&KR0016;鶴來¶
深院棋声日正長博山𣷹火試沉香道人鞭起龍行雨¶
帶得東潭水氣凉¶
天際涼風似水流山中瑶草不知秋黄庭讀罷无餘事¶
鈇笛一声閑𠋣楼¶
養就還舟不怕寒獨&KR0016;黄鵠上雲端𥬇談借得天家雪¶
散作琪花滿石壇¶
　〇呉宗師¶
　　　　𫉬五印¶
　　　　　三茅山道童遇白兎入穴掘之得一玉印¶
　　　　　乃九老仙都君印宋宣和時物也¶
<pb:KR4h0082_SBCK_002-4a>¶
瑶瑛篆刻鎮華陽猶帶宣和雨露香玉兎有靈開地藏¶
金童无意得天章九重䑓上增春色萬里書中耿夜光¶
喜遇明時薦神瑞三君珍重互宏綱¶
　　　　六月十六日早¶
朝偶成八句&KR0009;山中諸友¶
五年四覩六龍飛又領群仙覲紫&KR0340;金殿煙雲浮黼几¶
玉階日月䴡旌旗群臣奉¶
璽勤三讓¶
國母臨朝重萬機遥食蟠桃知幾次客星還照釣魚磯¶
　〇滕玉霄¶
合星移次福江西萬馬攅蹄夜不嘶鼓角声隨山月上¶
旌旗影拂海雲低心惟一正千官粛亊不多言萬法斉¶
帶得天邊新雨露曉看春意滿鋤犂¶
<pb:KR4h0082_SBCK_002-4b>¶
　　　　謫㑹昌二首¶
莫道文章不直錢布衣親到玉皇前好詩未足三千首¶
又爲梅花入瘴煙¶
錦衣來作夜郎客紈扇忽逢春夢婆太平宰相知我者¶
誰使醉後狂言多¶
　　　　舟中¶
拍拍有懷天可語落落不遇吾何帰庐山蒼蒼江水急¶
明日鶴背西風飛¶
　　　　贈弓秋蟾¶
瓊花十里小楼紅醉吞牛斗眠長虹十年四海分萍蓬¶
一𥬇邂逅滕王洪床頭回首黄金空但斍耿耿盤心胷¶
問蟾何不帰蟾宫自有老月留身中誰受一粒金丹紅¶
斈得&KR0083;上𦘕墨龍白晝呼吸風雲從湏刻霧暗天&KR0293;濛¶
<pb:KR4h0082_SBCK_002-5a>¶
妙處巧奪造化工不復知有陳所翁君不見金陵壁上¶
不㸃瞳㸃瞳霹靂驚江東我欲煩君具毫楮𦘕一小龍¶
回顧母普令天下生孝心不向江湖長驗雨¶
　　　感寓六首¶
宇宙忽空闊飲馬萬里流平生&KR0018;两眼及此行寓州天¶
清健鶻運木脫飢鷹投長風吹海雨濯我紫綺裘相逢¶
半遊侠把酒髯如虬慷&KR0099;&KR0003;史記歴歴山川秋向来衣¶
帶水日短何無舟¶
吾愛東方朔髙揖金馬門向非玩六合安肯来崑崙昻¶
昻九尺身談辨黄河翻誰知上書意蛾眉非自婚不見¶
馬相如俛首猶監恩人生非桃李何故不自言¶
吾愛李太白玩丗如㳺龍自知天上謫何必人間容海¶
風吹緑髪䔥蕭卧雲松我昔夢見之遺以金芙蓉淸輝¶
<pb:KR4h0082_SBCK_002-5b>¶
恍在眼月落蛾眉峰¶
西風桂花落我上天台山仙子扶我手冷然蒼水環乗¶
鵉者誰子飛烟渺難攀三生此遊戯弄影銀河湾空山¶
忽風瀑四顧鳴潺湲長揖馬子㣲此豈非人間¶
春風如緑波淡蕩洛陽柳髙楼語錦瑟落花泛緑酒何¶
人白鼻騧家茸紫貂䄂一字或未識銀莵懸两肘煌煌¶
貝宫珠廼落緯粛手爰居偶鍾鼓犠牛竟文繍終然同¶
一尽豈復論好醜誰知草玄者窮巷閑白首¶
船頭書十乗船尾酒百壷酒盡書在眼落月如明珠忽¶
悮八陣法縦横始河圗惜哉經丗士未有窺唐虞季子¶
相六國所見惟隂符¶
　　　　元日對雨¶
冷雲卷雨𪧐岩阿又見東風長薜蘿宇宙千年光霽少¶
<pb:KR4h0082_SBCK_002-6a>¶
関河百𢧐乱離多鉄心不入利名冶緑𩯭堪供&KR0010;月梭¶
試筆尋詩詩未穩梅花樹下少婆娑¶
　　　　湖西小楼¶
不如載酒此凭䦨水色山光蔚可餐紫翆挟春排坐濕¶
玻瓈湧月入䆫寒蒼茫白鳥明幽屿掩染飛花𣻌碧湍¶
但領風光入吟嘨𦘕船綺袖不須看¶
　　　　所見¶
何時結屋亦雲根隔水人家可輞川萬仭雲山疑曉碧¶
一弓風日弄秋妍虚名豈用傳身後侠氣猶能累眼前¶
料理寒香㣲雨外巳𢬵䔥散待流年¶
　　　　吟到¶
吟到西風黄葉枯新愁幾㸃落寒蘆乾坤萬象俱吾有¶
煙雨一䦨何處無流水悠悠吾道在浮雲优援丗情踈¶
<pb:KR4h0082_SBCK_002-6b>¶
午牎喚醒華胥夢古木岩頭聞鷓鴣¶
　　　　訪隱¶
西風短&KR0260;飛黄埃何不從我遊蓬莱狂&KR0084;酔舞下山去¶
後夜月明&KR0016;鶴來¶
　　　　吟人¶
吟人瘦𠋣曲䦨干酒醒香銷午夢殘燕子不耒春社去¶
一簾踈雨杏花寒¶
　　　　夜雨¶
未到黄昏緊閑門怒雷挟雨過前村老夫熟睡渾不斍¶
風捲濤声入夢魂¶
　　　　半生¶
半生獨受春風淺萬感相隨秋夜長𨼆几無眠听落葉¶
松梢揺雨濺山房¶
<pb:KR4h0082_SBCK_002-7a>¶
　　　　僧舎¶
一枕松風入夢清空庭夜雨暗禅灯山中酷愛僧居好¶
得似山中不着僧¶
　○馮海粟¶
　　　　題黄鶴楼¶
鶴楼千尺𠋣晴䦨大别山青舞峻鵉昨日英雄無問処¶
依然江漢湧波瀾¶
　　　　題揚州瓊花¶
錦帆隱隱到天涯古道殘楊泣暮鴉莫為龍舟更惆悵¶
廣陵依舊看瓊花¶
　　　　題墨时魚¶
平生骨氣占南風玉色鬐鱗海汣通莫與粉紅参石首¶
天機衮衮水流東¶
<pb:KR4h0082_SBCK_002-7b>¶
　　　　旌表申孝子門¶
竹熨輕輿到處安水温半菽尽情&KR0172;寸心不暫三暉置¶
万湏何如一畒寛高盖門閭華黼黻班衣嵗月老巾冠¶
遥憐續漢書申孝千古申屠又有蟠¶
　○呉草廬¶
　　　　自警二首(前丙宍十八歲作)¶
氣昏𥊏卧爱非輕才到更&KR0004;困倦生必有事焉常恐恐¶
直敎心要強惺惺縱當意思沉如醉打起精神坐到明¶
著此一鞭能勇猛做何事業不能成¶
元来一片虚靈府埋没經年滓穢&KR0163;不特通時多走逸¶
斍於静処亦飛揚晝間常&KR0013;事牽引夜後猶隨夢擾攘¶
喚起主人翁警省自家三徑不容荒¶
　　　　題閤皂山¶
<pb:KR4h0082_SBCK_002-8a>¶
漢呉仙跡两峰齊欲拾瑶花路恐迷宝殿青紅疑地湧¶
林峦蒼翠接天低九重香案分雲篆八景琅凾記玉題¶
仙鶴翔空清似水歩虚声在朶梅西¶
　　　　題&KR0171;李泣别圗¶
節旄盡矣自須存此日生還侍主恩右杖謾循椎結泣¶
平陵有子廣無孫¶
　　　書李伯時九&KR0084;圖後¶
李家𦘕手入神品楚賢流風清凛凛誰遣巫陽呌帝閽¶
爲招江上帰耒魂音紛紛音紛紛柱髙辰逺聦不聞扶¶
桒&KR0004;瞰海横雲司命播物&KR0378;在鈞洪纎厚薄無齊雲公¶
無渡公無渡衡風起螭黿怒夜猿啾啾天欲雨天欲雨¶
迷帰路歳晏山中採蘭杜靈脩顧顧復去莫怨瑶䑓神¶
女妬坎二鼓進芳醑耻作蛮巫小腰舞千年往事今如¶
<pb:KR4h0082_SBCK_002-8b>¶
新摩挲舊𦘕空愴神騰身輕㪯一回首楚天萬里江湖¶
春　送陳小庭之庐山¶
匡庐幾千仞崔嵬上有天仙相往來我欲遊之未遐逺¶
君今往矣何時回我遊我意亦無他君遊君意還如何¶
豈為昔人詩句好豈為其間僧舎多天地升在最髙頂¶
谷簾界天直下懸銀河我&KR0026;此水注湖注東注入海復¶
隨海日騰湧上天偏飛洒飛洒浩浩蕩蕩無塵界萬生¶
活動增姿態流轉無窮萬萬載更萬萬載匡庐山不改¶
　　　　晦庵畫像賛¶
義理宻㣲蚕絲牛尾心胷恢廓海闊天髙豪杰之才聖¶
賢之斈景星慶雲泰山喬岳¶
　　　　寕可無頃¶
風吹枯木不摇水激方輪不動畢竟有木有輪惹起風¶
<pb:KR4h0082_SBCK_002-9a>¶
號水湧雖如泡影露電也&KR0013;眼根覷見諸有都㱕変壞¶
萬劫一空長在¶
　〇李伯宗¶
　　　　送邵天常㱕山¶
摶風徑擬九霄飛志業誰知與願違虎豹関深書未逹¶
雞豚社逺夢先帰香侵客路花方盛緑滿家山蕨正肥¶
去後且從閑処楽徴書有日到柴扉¶
　〇柳道傳¶
　　　　八月二日大駕北廵將校獵于散不刺詔免¶
　　　　漢宫扈從南旋有期喜而成詠¶
天子龍飛啓聖時乾坤闔闢載清夷幸從在鎬承周宴¶
重喜临边㪯漢儀¶
御𪧐常時嚴虎衛吉行惟日望鵉旗¶
<pb:KR4h0082_SBCK_002-9b>¶
詔恩許免陪驂乗却愧長楊賦未竒¶
　　　　还次桓州¶
塞雨&KR0004;乾草未霜穹庐秋色滿沙場割鮮爼上薦黄䑕¶
獻𫉬鞍間縣白狼别部烏桓知幾驛他時稽落是何方¶
長雲西北天如水想見旌旗翰海光¶
　　　　過長城¶
道德藩墉億万年長城謾与朔雲連秦人骨肉皆為土¶
漢地封疆巳罷邊飲馬窟深泉動脉牧羝沙晚草生煙¶
神京近在玄溟北九域開荒際幅貟¶
　　　　京城偶成¶
毳幕承空拄綉楣綵繩亘地掣文霓辰祈忽動祠光下¶
甲帳徐開殿影斉芍薬名花圍簇坐蒲萄法酒坼新泥¶
御前賜酺千官醉坐斍中天雨露低¶
<pb:KR4h0082_SBCK_002-10a>¶
　　　　同楊仲弘應㪯和𡊮集賢上都雜詩九首¶
出塞行瞻日趍朝喜近天离宫来𫟍囿馳道絶風煙瑶¶
水廵非逺峒山暦更綿甘泉多法從獻賦憶當年¶
雨水漸衣黒雲沙際日黄煙開&KR0379;黯淡日出巳蒼凉徇¶
俗髙簷㡌清心小蒃香端居万里念蕙草惜㣲芳¶
謡俗隨方異溝途隔舎迷醺人唯馬踵&KR0134;客有駝蹄殿¶
角孤光净城隅&KR0258;𣗳低天涯中夜舞如意昔曾携¶
天潢猶白白雲幕故青青積潦槯車軸髙風墜箭翎宫¶
𡍼丹赭聖殿戸紫金釘女楽蓬萊秘哀簘動杳冥¶
幄殿曾雲陣轅門積雪峯竒鷹皆戴角御馬盡飛龍瀚¶
海將臨幸云亭望陟封青丘大羽獵有事待玄冬¶
曹務惟章句宫曹自法程齋扉侵雨潤宴几得風清歴¶
歴三刀夢行行萬里城明年遂耕隱深仗酒為名¶
<pb:KR4h0082_SBCK_002-10b>¶
經逰还絶塞際遇復清朝天暑無&KR0170;綌輕寒巳禦貂盤¶
空虀屡薦觴至酒頻澆貧病諳爲客何慚帶减腰¶
公子青絲轡主孫緑&KR1707;車宴酣風小定舞破日西斜手¶
擲宫中果神行海上槎築郿母自厚儉徳不期夸¶
水草方方善弓&KR0602;户户便合圍同婦女從戍到曾玄雪¶
毳千家帳氷瓢百眼泉浚稽山更北長望斗光縣¶
　　　　送临川謝有源赴閩醫提領¶
一路青山荔子叢華山西望粤䑓東家風蘭玉庭堦上¶
官事參苓薬籠中鷁首去乗潮浪白蠣房催薦酒醅紅¶
福州自是炎蒸少臈雪飛花落半空¶
　　　　題有源圖書卷後¶
官章文斈範精同摹印書兼篆刻工猶是古人傳信息¶
雕虫元不在楊雄¶
<pb:KR4h0082_SBCK_002-11a>¶
　　　　贈黄伯中從臨川呉先生卒業因之奉蕳¶
夫子祠垣舊巴山闕里門具瞻誰可並友愛益宜尊往¶
卒諸生業行穿頁谷村乱流黄濁湧迎𪧐緑隂繁想到¶
趍凾丈承聞服緒言心將經義治理並聖詮存藻繢終¶
迷質條枚实自根須无遵近&KR0100;㑹有企前轅伊闕如堪¶
&KR0259;河汾欲併吞道&KR0004;由巳致舌豈要人捫正要薰陶斈¶
全稀色𥬇温帰裝當稇載舘饋且盤飱羨尔方朝旭暫¶
予未夕昏仰懷驹皎皎&KR0055;感兎爰爰揺席今承間緘辝¶
莫憚煩度幾薦鳯觜兼得嗜熊蹯鯁饍何勞祝因兹&KR0009;¶
不諼¶
　〇陳済渊¶
　　　　龍額山¶
巔崖穼出衆峯前𨼆約潜龍枕爪眠怪木秋凋頣露角¶
<pb:KR4h0082_SBCK_002-11b>¶
寒泉春湧鎮龍涎身横雲外三千尺眼看人間幾百年¶
莫待始皇駆入海早升雷雨上青天¶
　　　　海青¶
怒挾孤風海外来脩翎如劒斫雲開潜身&KR0541;縮千㝷起¶
得意雄攀一㸃回万里老拳无脫腦滿鞲英氣不凡材¶
山狻野雉休回首神物无心到草莱¶
　　　　万壽山¶
万壽山頭尺五天空同直下小如拳五更霧冷乾坤温¶
六月風酸甲子偏細草巳肥燕地馬竒兵先鎻漢江船¶
行人莫問征南事墮看&KR0171;杭在眼前¶
　〇馬伯庸¶
　　　　&KR0009;邵允文¶
故友經年别如今髮白无清秋江鷺浴長夏野猿呼客¶
<pb:KR4h0082_SBCK_002-12a>¶
舎栖書𠕋齋厨具筍蒲知賢不能薦羞澁望東呉¶
　　　　南征¶
積雨関河温今朝日始晴浮船下夜瀬覔酒近春城鵝¶
鴨將雛出牛羊傍母眠独憐无侶客万里又南征¶
　　　　&KR0009;題杜隱居忠斈齋¶
徵君家住武夷山曰鶴玄猿夜叩関船泛清泠凡九曲¶
屋分丹壁只三間丗人往往知名姓仙子时时定品班¶
孔壁秦灰天未䘮幾多魚豕待重刪¶
　　　　桃花馬¶
白毛红㸃巧安排勾引春風背上来莫觧雕鞍橋下洗¶
恐隨流水泛天台¶
　　　　琉璃簾¶
呉㺜巧製玉玲瓏翡翠艱鬚逈不同方𫃵横陳銀色界¶
<pb:KR4h0082_SBCK_002-12b>¶
一塵不入水晶宫月華逺射離離白烛影斜穿細細紅¶
相隔神仙&KR0379;咫尺灵犀一點若爲通¶
　〇聶古柏¶
　　　　題韓文公祠¶
嶽竒海怪早相知何亊中朝未可帰佛縱有灵那在骨¶
僧如得道又无衣符分䑓峽天終定福近宫墻意更㣲¶
爼豆荒凉誰継&KR0338;摩挲石刻重歔欷¶
　　　　過采石¶
采石江頭秋月白蛾眉亭下灘声咽綉衣三斧曉霜寒¶
同是天涯苦行客酒仙一去海生塵青山三尺埋衣巾¶
清江白鳥自今古岸草汀花空復春我欲御風遊八表¶
醉裏髙情覔三島閶闔雲深不可攀回首江南数峰小¶
　　　　九華山(一名蓮花峯在貴溪)¶
<pb:KR4h0082_SBCK_002-13a>¶
江上青芙蓉遥遥隔秋浦九莖風露寒万壑煙霞古瑶¶
草含芳春青松立亭午安得一把茅移家白雲塢¶
　　　　鄱陽道中¶
江上秋風吹断鴻江頭開遍木芙蓉幾家籬落依紅樹¶
万壑煙霞鎻翠峯南囯風光一盃酒故園魂夢五更鍾¶
㪯頭日近長安逺閶闔雲深第幾重¶
　　　　九日鄱江里同行諸公¶
滄江木落塞鴻飛佳節芝山酒一巵黄菊且陪今日醉¶
鉄冠不受晚風吹滕王閣上雨雲黒戯馬䑓前草樹衰¶
何似渊明千古意一篇清絶去來辝¶
　　　　琵琶洲¶
昌囯寺前楓樹秋琵琶洲畔暮雲愁沙頭潮落灘声急¶
疑是潯陽淚未收¶
<pb:KR4h0082_SBCK_002-13b>¶
　　　　鄱陽和程丗民廵警官¶
年少將軍意氣雄廼翁憲府舊乗聦魯中詩禮有庭訓¶
江右衣冠多士風玉樹青葱秋色裏明珠炫爛月華中¶
滕王閣上重回首後夜相思&KR0009;别鴻¶
　　　　望玉笥山弗克登覧留詩萬年宫¶
西南山水窟玉笥號竒絶群岫來坡陀孤峰立撑嵲&KR0201;¶
洞煙蘿青危澗幽泉咽正是南昌尉於兹悟仙訣一覧¶
快心目洗滌中腸热嗟予敢告澇馳驅待環轍五月登¶
武夷溪流清且冽扁舟九曲中两崖千尺鉄嵗暮復何¶
之清江夜飛雪山靈似𥬇我身丗苦覊細願言觧塵纓¶
林泉養吾拙¶
　　　　春遊¶
桃葉渡頭春水生長安橋上草長青百年深向花時飲¶
<pb:KR4h0082_SBCK_002-14a>¶
嬴得城南幾&KR0744;醒¶
　　　　清逺縣尹楊&KR0026;政有竒蹟復能詩文民僚服¶
　　　　其化士大夫過者靡不&KR0091;頌故贈此加勉焉¶
玉節星軺下嶺南萬山空翠雜煙嵐傳聞清逺多佳政¶
花满春城月满潭¶
風流文采楊忠粛南北雄竒古峽山怪厎蛮江无語鳥¶
絃&KR0084;終日水雲間¶
　　　　梅嶺題知事手卷¶
黄金䑓上客大&KR0067;嶺頭春如是无詩句梅花也𥬇人¶
　　　　題碧澗堂¶
　　　　　在瑞州鳯凰山傳李八百女弟明杳真人¶
　　　　　故居舊有迷仙洞上刻仙容¶
聞&KR0003;明香早斈仙華堂突兀故山顛四圍亭檻青雲上¶
<pb:KR4h0082_SBCK_002-14b>¶
兩岸楼䑓綵水邉龍虎丹成知九轉鳯凰飛去巳千年¶
旌旗八百俱塵迹惟有坡翁䴡句傳¶
　　　　万安縣邂逅一楼偏高明舊有公畧張憲僉¶
　　　　和刘素庵一詩用題于左¶
五雲閤上北風寒十八灘頭曡乱山&KR0067;嶺一枝春信早¶
龍泉三尺土花斑蛮天瘴雨霜天曉𦘕㦸清香晝日閑¶
𠋣遍闌于動高㒷一声道唱水雲間¶
　　　　次韻宗道御史過峽¶
蒼崖嵲&KR1005;奔東流玉節招摇𣻌彩舟雲鎻千山䔥寺古¶
霜清百尺瘴江秋白猿一去空長𥬇騘馬南來得壯逰¶
聞道遐荒歆帝力家家麥飯老林丘¶
　　　　番禺道中¶
玉斧飛霜大&KR0067;南方松蒼翠洗煙嵐雲迷梧野山羅戟¶
<pb:KR4h0082_SBCK_002-15a>¶
月滿韶江水潑蓝椰子&KR0308;寒殊似&KR0097;荔枝香煖絶勝柑¶
中朝𦒿舊如相問鳥語啾啁正未堪¶
　　　　和元師月魯胡突公子強横竟以賍敗同憲¶
　　　　岳公斉髙王馬二憲&KR0122;实共亊云¶
好雨崇朝洗瘴&KR0075;越王䑓上一登&KR0916;鰐魚巳逝白波静¶
遊鯤変化滄溟深六祖泉灵千歳水百蛮航貢五天金¶
九重貝闕雲深処万里孤雲寸草心¶
　　　　題𠫵政髙公㐬政碑¶
庐山挿天千仞青明公髙節逾稜層西江月冷秋無際¶
明公此心清徹底厭渠道上&KR0600;虎多手摶不待弓与戈¶
前年魃虐徧&KR0047;國飢者以充僵者立洪州父老遮道傍¶
上書乞留涕泗滂豊碑大字記荒政要使遺爱如甘棠¶
我來&KR0026;風聞此語未見儀容心巳許願公從此召赴中¶
<pb:KR4h0082_SBCK_002-15b>¶
書堂早爲四海蒼生作霖雨¶
　〇龍麟洲¶
　　　陳平章席上題琵琶亭¶
老大嫦娥&KR0018;所夫忍將離恨&KR0009;哀絃江心正好看秋月¶
却抱琵琶過别船¶
　　　　春日即㒷四首¶
一夜東風到海棠千桃萬杏不成粧老夫無待亦紅海¶
自拂銅瓶浸錦香¶
二月桃花煖欲然墻&KR0047;㺯錦正芊綿底須更覔迯秦&KR0119;¶
遶屋春紅即洞仙¶
病來桑扈老媻姍瘦䇿東風㒷未䦨野菜黄雲山萕雪¶
風光何処不堪看¶
枯藤処処領春華遮莫東風顫㡌紗點破蕪菁黄丗界¶
<pb:KR4h0082_SBCK_002-16a>¶
一株香雪小梨花¶
　　　　赤壁¶
踣吕推𡊮虎視耽阿瞞氣势捲江南磯頭一霎東風轉¶
天下江山自此三¶
　〇葉友竹名留字景良著垩德延竒録為万丗師法¶
　　　　資治通鑑¶
君鍳君&KR0006;臣鑒臣丗間何有敗亡人&KR0002;還鑒古猶為逺¶
夏后何甞可鑒殷¶
　　　　讀古史治乱¶
睿智聦明允執中萬機四海一家同柰何生長承平後¶
聞見無非只後宫¶
　〇杜竹處¶
　　　　惠山寺行殿¶
<pb:KR4h0082_SBCK_002-16b>¶
渡江五馬竟忘帰愁見年年鴈北飛千里版圗非故囯¶
六朝基緒幾危機煙藏經葉閑僧錫風落松花上客衣¶
前代衣冠巳塵土空留碑碣枕前暉¶
　　　　題郷僧智安石山磊落亭¶
磊落如癡也似頑精神半在嵌岩間&KR0017;工驅得平泉石¶
吟客耒逢飯顆山虎伏不驚飛將怒羊蹲誰識牧仙閑¶
詩成箇箇頭應㸃師亦拈花為觧顔¶
皇元風雅卷之二¶
#+PROPERTY: JUAN 2
#+PROPERTY: FILE SB04n0453-002皇元風雅後集-後集卷之二.
<pb:KR4h0082_SBCK_002-1a>¶
皇元風雅卷之二¶
　　薛宗海(囯子助教)¶
　　　　間間真人生朝¶
天正子月一陽回春入環樞已放梅壽酒淋漓傾九醖¶
仙階縹緲接三台凾関昔日青牛渡華表他年白鶴来¶
更向何方覔鰲島帝垣東畔是蓬莱¶
　　　　送馬伯庸南祀崧恒淮瀆¶
緫章盛金德斉明赫當宁皇皇遣天使粛肅承聖語三¶
熏礼岳瀆万里渉梁楚祝厘帰堯舜降神出申甫南斗¶
迎文星西風起儀羽楽張洞庭月柿&KR0668;湘岸雨壯吟鄙¶
騷怨髙馳洗塵腐過家猿鶴喜&KR0259;轡鴻鴈聚青闈閔賢¶
勞黄屋深記注歸&KR0016;慎勿徐席虛玉堂署¶
<pb:KR4h0082_SBCK_002-1b>¶
　　　　都城曉起和張漢杰韻¶
扶桒日射蓬莱頂下視瑶都森万井金門未啓&KR0892;光寒¶
月落觚稜㣲有影枕上逰仕夢未回喔喔鄰雞爲呼醒¶
知君曉約榖城翁𠕅擬銘功漢鍾鼎杏村天近易爲春¶
莫厭西齋官独冷¶
　　　　題刘理之木石¶
木石山人枕溪曲尽日看山如不足一朝木石真到眼¶
昔者寓言今实録何年老捕生長空山中枯根入地蟠¶
蛟龍嵌竇玲瓏削蒼壁宛如當年&KR0171;老之三峰浪齧沙¶
沿歳時乆豈知竟落漁人手漁人好飲君好竒䭾入君¶
家愽升斗君不見嗜石相囯李与牛不惜千金購羅搜¶
豈知山人奄有一丘壑只費平原五督郵¶
　　　　塩車圖¶
<pb:KR4h0082_SBCK_002-2a>¶
車焞焞石徑犖确輪欲摧疲牛分寸挽莫前前車後車¶
相逐来大府城門𠋣天開群山雪深白皚皚卒夫鞭牛¶
凍堕&KR0204;轉輸号令如風雷官中委積䓁塵土黔黎膏血¶
無復回君不見明時屡散粟与帛桃林之牛亦悠哉不¶
知何代昼此景我自一見令心哀¶
　　　　和鄭&KR0063;奉雜詩¶
茫茫穹壤間環溪大州九壯游不及展坐待迫蒲栁窮¶
通付分定逹識當順受伹願薫風詩在在民物阜一瓢¶
安菽水吾計亦良厚¶
當年東山翁笑傲聊永日弓旌一朝下万里赴星馹回¶
頭故山友十見秋柏實峩峩東&KR0026;中大書黒如漆想見¶
日暮帰沙輕馬蹄疾¶
淳風散巳乆青黄陋窪樽婉娈争媚好役智空自昏豈¶
<pb:KR4h0082_SBCK_002-2b>¶
知葛天民無言道弥敦我有白雲操冷冷&KR0009;桐孫調古¶
識者寡幽探万化源¶
驅車渉逺道日晏不知疲一見嵩華髙始斍培塿卑吾¶
道䴡天壤昭昭匪難知千金買刀圭但爲方士欺贏粮¶
往問道去結汗漫期¶
志士方盛時危冠怒衝髪猛心石爲開壯氣山可抜安¶
知横江鯨中路蝼蟻狎所以巢居子商&KR0084;竟不輟&KR0084;竟¶
寂無言坐聽天&KR0284;發¶
宦逰夢入槐宴坐时生桺出處亦何常臨&KR0302;一分手光¶
隂不可翫&KR0010;月坂丸走軒裳百年間竹帛千載後永願¶
堅素心舊斈安敢&KR0018;¶
　　　　夜歸¶
有客有客胡未歸長安三見秋葉飛警霜老鶴夜不寐¶
<pb:KR4h0082_SBCK_002-3a>¶
弔月孤鴈寒無依紛紛北里厭𥹭肉落落西山甘蕨&KR0340;¶
人生窮達各有命何須中夜泣牛衣¶
　　　　𦘕馬¶
丗上駑駘眩凡目秪今誰識馬中龍昻頭振髯長鳴處¶
似向秋風訴未逢¶
　　　　九月晦日¶
九月晦日終夜雨酒醒無處着閑愁起聞更張有¶
明詔實與萬民同戚休¶
今年年豊谷差賤白米應飽翳桒夫飛蝗是處有遺孽¶
未省臘前能雪無¶
　○黄𣈆卿(同知)¶
　　　　𣈆卞將軍墓¶
江左失其御強臣布中區&KR0172;娯一以乖狂猘無趦趄黃¶
<pb:KR4h0082_SBCK_002-3b>¶
屋播草野彤廷交劒殊事樞始誰秉捧首如奔孤偉兹¶
百丗士死與二子俱孤忠耿未昧足以孚豚魚義旗果¶
東&KR0204;白日開天衢孰最撥乱功之人或其徒伊昔大雅¶
廢語言鄙文儒禾黍已横委衣冠尚舒徐屹然見砥柱¶
獨障狂瀾趍大節固如此&KR0162;金乃其餘青簡煥遺烈蒼¶
榛閟幽墟日夕悲吹多天髙年運徂丗方用骫骳猶將¶
愧玄虚江濤渺在望雪涕空漣洳¶
　　　　送俞美之判宫曁陽¶
苧羅山前碧溪水花顔玉貌今誰是秪見操觚道上兒¶
骨束枯柴髪垂耳周家忠厚及草木忍令赤地連千里¶
夜飛尺一遣緹屏想見春風下車始憶昔君侯年少&KR0004;¶
力金季母甘&KR0162;軀麻鞋上殿衣見肘歸來束帶懸銀魚¶
頗聞尓曹久待哺㷀煢萬目同睢盱晨飡秣馬赴所主¶
<pb:KR4h0082_SBCK_002-4a>¶
擊觧上冡無躊躇念君自是醫國手看活群兒如活母¶
平生本草閱巳熟野葛山榆尚何取&KR0002;爲箋天乞借林¶
盡蹢東土歸仁壽鄙夫不用畎畒&KR0104;伹爲作&KR0084;貽不朽¶
　　　　金陵懷古¶
五雲零落渺天涯陳迹蒼茫日自斜昼角巳吹邊塞曲¶
紅藍新長内園花可怜遺老埋黄壤曽𠋣春風望翠華¶
好在北山猿與鶴依然同住舊烟霞¶
　　　　偶成¶
歴歴謀營度眼明獨榰髙枕数殘更薄逰巳倦新弹鋏¶
舊業猶餘未棄檠一雨近晴&KR0004;月色两虫專夜故秋声¶
情知三十非年少巳斍人間有後生¶
　　　　陪仇先生登石頭城¶
談𥬇逢諸老登臨失故亭薄遊成汙漫髙歩斍竛&KR4051;江¶
<pb:KR4h0082_SBCK_002-4b>¶
近通淮碧山遥入楚青平生一盃酒及此慰飄零¶
　　　　有感¶
橘柚青黄照眼垂秋風籬落自紛披頗聞玉食登蛮果¶
不獨涪州有荔枝¶
　　　　劉蕡祠堂¶
劉君古遺直祠堂在丘園嗟此豪俠窟文雄歘孤騫平¶
生二三䇿匪儌明主恩瑣瑣談失得無乃市井言慿髙¶
一長望苦壓車馬喧微風過踈雨青山滿前軒隂晴欻¶
異態浮雲實無根悠悠千載心去去無復論¶
　　　　居庸関¶
連山東北趍中断忽如鑿万古争一門天險不可薄¶
聖人大無外善閉非梃鑰車行巳方&KR0100;関吏迭擊柝居¶
民動成市庐井互聮絡幽翕白雲聚石磑清泉落地雖¶
<pb:KR4h0082_SBCK_002-5a>¶
臨要衝俗乃近淳朴政湏記桃源不必銘劒閣僕夫跽¶
謂我无為乆淹泊山川豈不好伹恐風雨惡¶
　　　　榆林¶
崇崇道旁主云是古長城却尋長城窟飲馬水不腥斯¶
人亦何幸生時属休明向來邉陲地今見風塵清禾黍¶
&KR0013;行路牛羊散郊坰儒臣沗載筆¶
帝力猗難名¶
　　　　槍竿嶺¶
憶昔賜第帰吾母適&KR0004;度蹉跎&KR0010;年晚今辰在中路居¶
人誇具慶游子慙叱馭兹山稱最髙&KR0045;鞭入烟霧矗矗¶
多峭峰蒙蒙饒雜樹﨑嶇共攀援躑躅頻返顧陳情未¶
成表登髙詎能賦独怜桒乾水逺向盧溝去¶
　　　　李老谷¶
<pb:KR4h0082_SBCK_002-5b>¶
縁厓一逕微入谷双崦窄宻林日易曛况乃雲雨積行¶
人望烟火客舎依山色家僮為張灯野老煩避席未斍¶
風俗殊秪驚関河隔𫿞程不可緩子規勿&KR0134;客¶
　　　　赤城¶
鷄鳴秝吾馬晚飯山中行何以慰旅懷赤城有嘉名灘¶
長石齒齒樹細風泠泠時見岩壁間粲&KR0002;丹沙明温泉¶
發其陽撝訶勤百灵前峰&KR0204;金閣真境摽珠庭白道人¶
跡稀青厓雲氣生信羙无少留&KR0225;焉起予情¶
　　　　龍門¶
竦身望龍門緩轡何兀兀溪廻愁屡度雨横驚暴溢两¶
厓儼相向百水怒争出人言馬上郎怏意每多失自非¶
渥洼種不得矜捷疾飄飄蟣蝨臣凛&KR1006;黿鼉窟皇灵重¶
覆冐利渉用終吉廻睨向所經千障𨼆朝日青林外盤¶
<pb:KR4h0082_SBCK_002-6a>¶
紆黄流中蕩潏後來未渠央君子冝𢧐栗¶
　　　　独石¶
觧鞍及亭午稍欣烟霧収蒼然衆山出歴歴如雕&KR2450;前¶
瞻一石独灵官居上頭頗聞去年夏水激龍騰湫走避¶
登屋山半夜斉呀咻幸兹溪澗中今作清淺流宴安不¶
可懷変化成難求翠華渺在望行矣无淹留¶
　　　　李陵䑓¶
日暮宫道边土室容小憇漢將安在哉荒䑓猶彷彿低¶
廽爲之乆懷古増歔欷長風吹曠野飛雨千里至䔥條¶
蒼山根草木餘爽氣甞憐司馬公予集多深意奏對实¶
至情論録存大義史臣司述作遺則敢失墜¶
　　　　上都分院¶
晨㒷過桓州旭日生蒼凉㪯頭見觚稜金碧何魏煌洪¶
<pb:KR4h0082_SBCK_002-6b>¶
河貫其前青山環四傍莫從玉堂署鼇峰虼中央升階¶
對閣老官烛分餘光琴𠕋森在側談𥬇來清觴在列无¶
所為陳詩詠黄唐¶
帝鄉豈不楽父母不得將起視雲漢低垂星爛寒芒南¶
飛有冥鴻邈哉天際翔¶
　　　　檐子窪¶
自從始出関数日走厓谷迢迢度偏嶺險尽平水陸坡¶
陀皆土山髙下紛起伏連天暗豊草不復見林木行人¶
烟際來牛羊雨中牧颯然衣裳单咫尺異寒燠竚立方¶
有懷相逢乃問俗畏途冝疾驅更傍滦河𪧐¶
　　　　金陵送人帰豫章¶
巳斍栖遟&KR0180;曵&KR0322;可能為我強躊躇一帆秋色紅塵外¶
千里江関白鴈&KR0004;建鄴水清誰共飲潯陽潮断定无書¶
<pb:KR4h0082_SBCK_002-7a>¶
黄金未尽朱顔在莫種桃花斈隠居¶
　○李坥之¶
　　　　紈扇行¶
誰家玉貌&KR0170;清霏手揮紈扇臨東池潇湘揺波月弄影¶
碧波疑見湘江妃淚痕竹上猶未㓕一尺氷紈萬愁結¶
風吹翠䄂卷寒煙汗入紅肌凝素雪深閨無人凉氣早¶
輕薄恩情易衰老昔随胡蝶上春衣今逐流螢向秋草¶
不見班&KR0078;染翰時空遺漢宮題扇詩千年怨墨巳流落¶
一天霜露沾人衣¶
　　　　髙將軍白鷂&KR0084;¶
淮西猛士髙將軍新護驍禽&KR0013;凉素調之弗顧情未狎¶
跨馬臂出城東去征鴻作字雲邉斜聳身直上誰能&KR0210;¶
天寒日暮望不見北風萬里吹瑶花雲飛忽断鴻飛却¶
<pb:KR4h0082_SBCK_002-7b>¶
短草長煙際沙漠但餘孤色揺清秋未許纎毫生碧落¶
帰來珎衛不觧鞲親手餧肉供飢㗋英雄遇合固有分¶
可惜驚塵俱白頭¶
　　　　姑&KR0171;䑓¶
呉王宴罷&KR0084;䑓晚斜日清江映䦨檻䑓上西施醉捧心¶
江邉東越愁甞膽鴟夷裏尸去不還麋鹿散迹遊其間¶
秋深明月照高樹驚烏啼落丹楓寒功名獨羡陶朱子¶
一葉扁舟弄雲水¶
　○范葯莊(杭州人)¶
　　　　燕山聞䳌¶
燕山三月&KR0004;三夜聴得啼䳌第一声同是小楼孤燭下¶
主人睡熟客心驚¶
　○胡石塘(永康人)¶
<pb:KR4h0082_SBCK_002-8a>¶
　　　　題崔録事女真騘馬圖¶
天恩洽&KR0016;十二閑短䇿不知行路難漠漠空州望不盡¶
電光掣過須&KR0119;間蹄髙髙屈汗溝出駿骨𨼆𨼆隆於山¶
窟泉沙草不得足勞多食薄心知慚十年甕牖間書瑟¶
展卷見圖真太息女真年少面如盤華屋平生隔風日¶
青騘肉破擁尻睢黄金校具褒綏拂三品芻豆空自多¶
行見火花繞銅歴¶
　　　　題秋江喚渡¶
道旁木葉如渥丹帰急不知行路難青嶂碧溪自喚渡¶
蹇馿破㡌西風寒裹頭長須甚德色肩輕不借有餘力¶
人間塵土深復深謹勿重賦招隱吟¶
　　　　贈相士黄電目¶
憶昔待詔金馬門方𠆸雜遝車盖繁黄生蔡子㝡絶出¶
<pb:KR4h0082_SBCK_002-8b>¶
髙堂不奈笙歌諠庐陵老翁才五尺旴母江頭眼空碧¶
相人豈不二子如秋風夜雨帰無宅長身博士老一簞¶
皐比那愽儒生酸人生榮華無足夢桃笙竹枕長䦨干¶
黄翁勿嘆無家苦華屋連雲更何&KR0024;蜀莊一日不百錢¶
炳炳幽光二千年¶
　　　　題風雨漁舟圖¶
細柳新蒲春巳滿飄風急雨浪如顛漁人&KR0002;觧忘魚意¶
繫却扁舟卧碧煙¶
　○戴祖禹(越人)¶
　　　　天馬圖&KR0084;¶
月支天馬難𠕅得誰向君家貌真蹟駿毛皎㓗骨肉勻¶
騄駬驊騮敢同色當得超逸真絶倫皎如玉龍下天門¶
朝馳駿坂飛匹練莫浴深渊浮赤雲四蹄飽踏咸陽月¶
<pb:KR4h0082_SBCK_002-9a>¶
滿身猶帶燕山雪只愁玄霧閟神姿未許清塵汙汙血¶
飄然却立精神聚想見落筆驚風雨他年開匣君勿驚¶
照室神光夜飛去¶
　○鄧牧心　杭州人¶
　　　　贈友人¶
我在越君在呉携書邀我遊西湖我还呉君適越遥隔¶
三江共明月明月可望佳人參差與君携手西湖上相¶
思空誦停雲詩知君去掃𫿞陵墓秪把清樽酹黄土浮¶
雲茫茫江水深感&KR0099;空勞弔今古孤山山下見陳实連¶
&KR0016;東來踏春色湖邉千樹花正繁莫待春風吹雪白有¶
酒如澠有肉如陵鼓趙瑟弹秦筝与君長醉不用醒何¶
必千秋万歳名¶
　○倪元鎮　蘇州人¶
<pb:KR4h0082_SBCK_002-9b>¶
　　　　听𡊮子方弹琴¶
蕙帳凝夕清髙堂流月明芳琴發綺席列坐散煩緩𢌞¶
翔别鵠意縹緲孤鵉鳴一冩氷霜操掩抑&KR0009;餘情¶
　　　　與張貞居雲林舘燕集分韻得春字¶
青苔網庭除曠然無俗塵依㣲樵路接曲宻農圃隣鳴¶
禽巳変夏踈花尚駐春坐對盈樽酒欣從心所親¶
　　　　春日雲林齋居¶
臨池春流駃掃地夕隂滿正襟味道言超遥坐溪舘嵐¶
嶺當書榻煩&KR0109;一舒散靡靡松華黄逐逐雲氣煖石梁¶
青苔合於焉人跡断故非與丗䟽㝠棲遂忘返¶
　　　　&KR0009;懷鄭徴士¶
谷口子真今最賢父别欎欎夢相牽好營秫田多釀酒¶
欲買茅屋尚無錢兄病毎書賖薬劵客来唯候煑茶煙¶
<pb:KR4h0082_SBCK_002-10a>¶
闔閭城東有艇子憶尓青灯相對眠¶
　　　　送别甘允從一首¶
来尋墨沼雲林下共爱女蘿縁石牀喚人鸚鵡語猶澁¶
當户枇杷子半黄奉橘定應題百顆籠鵝即可冩千行¶
䔵亭書法人間少好去山隂汎野航¶
　　　　奉懷張外史¶
隂壑&KR0429;慘緑苔生碧雲亭亭多逺情松杉鶴去轉簘瑟¶
洲渚花落自縱横從君下榻住十日看我鼔枻出層城¶
洞口&KR0818;巢无恙不定應閑閤著書成¶
　　　　次韵薩未錫&KR0009;張外史¶
谷口路㣲山木合温衣空翠不曽晴飢猿攀檻為人立¶
寒犬號林如豹声小閣秋深听雨卧長空日出采芝行¶
道心得失巳无夢沐髪朝真候五更¶
<pb:KR4h0082_SBCK_002-10b>¶
　○陳剛中(天台人)¶
　　　　中書大丞相安公延&KR0003;四書因以詩呈¶
帶礪家声耀八寰中書独壓紫&KR0340;班捧持日月祥雲上¶
洗滌山河湛露間絲竹正&KR0084;淇奥美赤松聊伴穀城間¶
聖門别有經綸亊更對青灯話孔顔¶
　　　　交趾使还¶
少年偶此請長纓命落南州一羽輕万里上林无鴈到¶
三更凾谷有雞鳴金戈影裏丹心苦銅鼓声中白髪生¶
巳喜帰来身健在夢回猶斍瘴魂驚¶
　　　　出承天門¶
又&KR0016;官馬過中原䄂有芝泥詔墨狠嶺海孤臣天咫尺¶
五雲回首是都門¶
　　　　開平即亊¶
<pb:KR4h0082_SBCK_002-11a>¶
天開地闢帝王州河朔風雲拱上游雕影逺盤青海月¶
鴈声斜度黒山秋龍岡上遶三千陌月殿香飄十二搂¶
莫𥬇青衫窮太史御妒曽見衮龍浮¶
　　　　金陵¶
六代帝王州寒煙滿石頭星河天北轉江漢水東流歩¶
絡金蓮雨&KR0084;殘玉樹秋白頭有漁者猶&KR0003;景陽楼¶
　　　　鄂渚晚晀¶
黄鶴楼前木葉黄白雲飛盡鴈茫茫櫓声揺月帰巫峽¶
燈影隨潮過漢陽&KR0067;令有塵汙簡𠕋祢生无土盖文章¶
闌千只有當年柳留與行人記武昌¶
　　　　鳯凰䑓¶
鳯皇䑓上野烏啼笳鼓連雲日又西天地无情潮寂寞¶
英雄有恨黍髙低殘桁夜雨迷朱雀荒塜秋風怨白鷄¶
<pb:KR4h0082_SBCK_002-11b>¶
空有断碑蒼蘚裏千年留得謫仙題¶
　　　　銅雀䑓¶
古䑓百尺生野蒿昔誰築此當塗高上有三千金歩揺¶
滿陵松柏圍鳯綃西飛燕子東伯勞塵問泉下路迢迢¶
龍帳銀箏紫檀槽怨入漳河翻夜濤人生過眼草上露¶
白骨何由見&KR0084;舞獨不念漢家長陵一抔土玉匣珠&KR0237;¶
鎻秋雨¶
　　　　呉宫子夜&KR0084;¶
紫貝楼闕欎金香暖雲七十紅鴛鴦玉蝉𥬇擁霞銷裳¶
星河不墮宫漏長緑樽灔灔麟髓泣露重花寒秋不濕¶
歈&KR0084;一声起雪濤海龍夾陛如人立誰知淺嚬娥半掃¶
中有殘螢滿愁沼越兵曉&KR0191;西風來碧波一夜芙蓉老¶
　　　　居庸関¶
<pb:KR4h0082_SBCK_002-12a>¶
卑稜稜石确确車声彭彭闘石角馬蹄蹴石石欲落不¶
知何年&KR0017;斧鑿僅與青天通一握上有藤束萬仞之厓¶
下有泉噴千仞之壑大行羊腸蜀剱閣身熱頭痛縣度¶
索一夫當関萬夫却未必有此竒巘崿¶
吾皇神聖混地絡烽火不紅停夜柝但有地險今猶昨¶
我扶痩笻且倦脚欲叩往事雲漠漠平沙風起鳴凍雀¶
　　神州八景¶
　　　　太液秋風¶
一鏡拭開秋萬頃碧天倒浸琉璃影寒飈夜捲雪波去¶
且闕珠宫黛光冷三千&KR0084;棹揺緑煙濕鬟吹墮黄金蝉¶
琪樹颼颼紅鯉躍衮龍正宴瑶池仙¶
　　　　瓊華春隂¶
一峰亭亭湧寒玉露花不墜瑶草緑珠楼千尺漢星間¶
<pb:KR4h0082_SBCK_002-12b>¶
天風吹下笙韶曲萬年枝上槲葉滿小鵉倀倀遶龍&KR0249;¶
金棍曉御翠華來三十六宫碧雲暖¶
　　　　居庸曡翠¶
断崕萬仞如削鉄烏飛不度蒼石裂嵯岈枯木無碧柯¶
六月大隂飛急雪寒沙茫茫幽関道駱駞夜吼黄雲老¶
征鴈一声起長空風吹草低山月小¶
　　　　金䑓夕照¶
危坡十二青雲梯老樹偃伏猶躬圭長&KR0322;巳曵星辰去¶
殘陽猶掛盧溝西召南六百年宗社一日黄金重天下¶
精𨇠宝氣夜不收又見断霞明朔野¶
　　　　盧溝曉月¶
長橋弯弯卧海鯨河水不濺水崢嵘逺鷄数声燈火杳¶
殘蟾猶映長庚横道上征車鐸声急霜花如錢馬鬛濕¶
<pb:KR4h0082_SBCK_002-13a>¶
忽驚沙際金影揺白鷗飛下黄蘆立¶
　　　　四山晴雪¶
凍雀無声庭檜響水花酒簷大如掌平明起視岩壑間¶
挿天瓊瑶一千丈夕陽㣲漏光嵯峨𠋣欄更斍爽氣多¶
雲間落葉有徑否想見樵叟猶青簑¶
　　　　玉泉垂虹¶
雪波碧擁千崕髙落花㸃㸃浮寒瑶日斜忽有五彩氣¶
飛止太空横作橋古寺殘鍾荅鈴語回首前村猶急雨¶
輕綃欲翦一幅秋又逐西風過南浦¶
　　　　薊門飛雨¶
黒雲如鴉漲川谷雷湧電躍風折木半天萬㸃捲海來¶
森森胦也如銀竹鳯城無数笙&KR0084;楼珠簾半捲西山秋¶
誰知覊客家萬里一燈正擁寒衾愁¶
<pb:KR4h0082_SBCK_002-13b>¶
　○李鶴田(庐)¶
　　　　雪中&KR0009;友¶
石角雲層道路難黒風三日書漫漫吟笻直指西湖柳¶
合與梅花共此寒¶
　○趙青山(庐陵人)¶
　　　　銅雀䑓¶
朝望西陵墓夕望西陵墓望望不復歸月朝人十五月¶
朝十五可奈何更對空幃作&KR0084;舞銅雀昻然飛不去當¶
時美人髪垂素我生不如陵上樹年年樹根穿入土¶
　○歐陽伯㳟(庐陵人)¶
　　　　題&KR0171;武李陵泣别圖¶
祈連山前箭如雨渤海海邉羝不乳同是肝腸十九年¶
白髪君歸朝故主臣心有血一斗許亦欲隨君歸釁鼓¶
<pb:KR4h0082_SBCK_002-14a>¶
五千健兒五千母臣&KR0002;獨帰魂魄苦空將老淚&KR0009;君帰¶
帰拜茂陵墳上土¶
　○劉起潜¶
　　　　送黄脩永之武夷杜淸碧斈¶
眼中塵土政昏昏華盖風髙翠入雲一代風流超晋宋¶
百年礼楽&KR0009;河汾波寛好看魚龍化天逺空怜鴈鶩群¶
亦有平生&KR0026;海意出門萬里獨慚君¶
　　　　鶴¶
延頸他邉照影遟花明柳净思依依年深色重丹砂頂¶
日暖光浮白雪衣晴月夢回三島去看雲思上九霄飛¶
玉簘声断秋宵冷應有仙人憶未帰¶
　　　　燕¶
萬里来從海外村定巢時听語頻頻簾風半捲重門曉¶
<pb:KR4h0082_SBCK_002-14b>¶
社雨&KR0004;晴二月春尾上係詩成往事堂中斈舞是前身¶
華堂茅屋依然坐幾処相逢舊主人¶
　○呉正傳¶
　　　　秋懷¶
江南木葉飛江北百草黄風煙&KR0831;莾蒼悵望川途長寒¶
鱼聚其群鴻鴈忽成行俛仰念时物索居耿凄凉昔我¶
二三友敦好攻文章漂零轉相失尺素不得將人生四¶
方志企尓&KR0045;声光登山豈无車渉河亦有航真誠諒不¶
隔离别庸何傷¶
　　　　赤壁圖¶
草荒殘壘怒濤秋遥想英雄淚自流風火千年消伯气¶
江山一幅掛清愁丈夫不斈曹孟徳生子當如孫仲謀¶
機㑹不来形勝在狂&KR0084;弔古漫悠悠¶
<pb:KR4h0082_SBCK_002-15a>¶
　　　　送陳生北上¶
万里長風入馬蹄江干舊𨼆掩間扉乾坤清氣随詩卷¶
官塞征塵上客衣日落太行孤鳥没天髙燕闕五雲飛¶
提携喜有王維在回首&KR0047;山莫便帰¶
　○于介翁¶
　　　　感古引¶
　　　　　孔明梁父吟深不滿於斉相烏乎天&KR0002;祚¶
　　　　　漢孔明不死天下亊未可知吾於此重不¶
　　　　　滿焉¶
建安天下如潰𤓰一榻之外非吾家黄屋飄颻定何許¶
龍爲魚&KR0006;䑕為虎老瞞詐力敢欺天朶頥羊鼎方垂涎¶
紫髯將軍一攘臂控荆引越三千里慷&KR0099;山東大耳兒¶
&KR0047;飛烏鵲栖无枝草庐一語君臣契目中乆矣无呉魏¶
<pb:KR4h0082_SBCK_002-15b>¶
堂堂大義凛不磨灵関剱閣争嵯峨昨夜西&KR0047;一星落¶
六尺之孤竟誰托渭水旌旗帰故都江上空存八陣圖¶
抱𦞃長&KR0084;出師表古柏蒼蒼爲誰老¶
皇元風雅卷之二¶
