# -*- mode: mandoku-view -*-
#+TITLE: 元風雅
#+DATE: 2015-09-23 10:32:58
#+PROPERTY: JUAN 2

¶
　　　大明殿侍宴¶
班陪玉筍侍紅雲日表熈熈瑞氣温萬派朝宗滄海濶¶
衆星環拱紫宸尊雍容湛露歌詩什彷彿鈞天入夢魂¶
孤孽秋毫皆¶帝力願殫忠赤報深恩¶
　　　送駕至上都過關口而回
<pb:KR4h0082_WYG_003-1b>
控轡追隨寳馬羣古長城外送金根仙蹤縹緲鸞聲逺¶
客路﨑嶇燕尾分喜見重瞳開日表何勞八翼夢天門¶
梅岩有約人知不幾處朱欄看白雲¶
　　　送元明善赴京<md:KR4h0082_SBCK_002-1b>¶江流脉脉草離離黄鶴磯頭酒一巵報國忠心憐我老¶
論文半面識君遲正當舉鼎調梅日又是長亭折栁時¶
收拾琴書歸路穏鳳城依約更相期¶
　　　送李龍川平章赴闕
<pb:KR4h0082_WYG_003-2a>
雪滿長亭酒滿斟楚山千叠水千尋梅青半識平生面¶
桐老相知太古心雁影南樓孤月冷馬頭北闕五雲深¶
二毛越叟情無限獨向南窓袖手吟¶
　　　輓布拉吉達河南王¶
哲人萎矣棟梁傾回首西風涕暗零三世功名今古史¶
百年過客短長亭手扶紅日名猶在身就黄梁夢不醒¶
記取汾陽舊勳業紫薇留種繼芳馨¶
　　　萬嵗山侍宴
<pb:KR4h0082_WYG_003-2b>
碧漢鳴鸞隔世塵玉京開宴㑹星辰舞迴鼇背千山雪<md:KR4h0082_SBCK_002-2a>¶酒上¶龍顔萬國春物被仁風榮¶御苑水流¶聖澤溢天津
越南覊旅陪賔列咫尺光瞻日月新¶
　　　駐馬渡頭¶
大别山頭漢口前吳王磯下沔城邊立殘秋水隔灘鷺¶
噪落夕陽何處蟬赤壁冷烟銷魏卒黄州淡月照坡仙¶
英雄瀟洒名俱在我愛狂吟不媿天¶
　　　鄂館書懐
<pb:KR4h0082_WYG_003-3a>
蕭然孤館起凄風半壁青燈照病容滴碎秋心窓外雨¶
敲殘曉夢枕邊鐘衡陽雁斷三千路巫峽猿啼十二峰¶
不盡關山回首處暮雲叠叠水重重¶
　　　秋晚睡覺<md:KR4h0082_SBCK_002-2b>¶海水盈盈漏轉籌海風吹角出譙樓夢殘淡月五更曉¶
心逺孤雲萬里秋玉帛幾年賔上國詩書半出老中州¶
平生事業渾如昨無奈青燈照白頭¶
　　徐參政
<pb:KR4h0082_WYG_003-3b>
　　　題吳城山石砮¶
碆砮碆砮中應雙一在陳庭一此鄉楛笴已隨毛血化¶
石稜尤作劍鋒鋼知音士適逢坡老得寳神應相豫章¶
廟令收藏要如法試看垂矢在東房¶
　　劉侍史¶
　　　九日按上都過陸丘¶
痩馬行吟萬壑中浮萍身世幾西東山空雨洗千崖翠¶
酒薄顔添半面紅滿逕荒叢摧夕露一庭黄葉走秋風
<pb:KR4h0082_WYG_003-4a>
陸丘又是重陽節流落天涯愧老翁<md:KR4h0082_SBCK_002-3a>¶　　　過陸丘縣¶
白露擁蒼石紅葉侵寒水騎馬下山來啼鳥忽驚起¶
　　梁宣慰¶
　　　過湖登樓¶
樓前秋水健㠶開樓外秋風舞袖回萬里梯航通鳥道¶
四時風雨䕶龍堆江山如此不一醉嵗月幾何能再來¶
欲問老髯求鐵笛夜深吹上紫荆臺
<pb:KR4h0082_WYG_003-4b>
　　何理問¶
　　　題宜春臺¶
山外青山樓外樓楚雲迢遞暮天秋千年綵鳳鳴髙阜¶
一道長虹鎖碧流舉目但知天地濶凭欄不管古今愁¶
二仙縹緲成陳迹我亦飄然賦逺遊¶
　　張天師<md:KR4h0082_SBCK_002-3b>¶　　　四景¶
初日暉暉照翠苔庭前昨夜碧桃開一簾香霧微風動
<pb:KR4h0082_WYG_003-5a>
知是仙人騎鶴來¶
深院棋聲日正長博山添火試沉香道人鞭起龍行雨¶
帶得東潭水氣凉¶
天際凉風似水流山中瑶草不知秋黄庭讀罷無餘事¶
鐵笛一聲閑倚樓¶
養就還丹不怕寒獨騎黄鶴上雲端笑談借得天家雪¶
散作琪花滿石壇¶
　　吳宗師
<pb:KR4h0082_WYG_003-5b>
　　　獲玉印¶
　　　　三茅山道童遇白兎入穴掘之得一玉印¶乃
　　　　九老仙都君印宋宣和時物也<md:KR4h0082_SBCK_002-4a>¶瑶瑛篆刻鎮華陽猶帶宣和雨露香玉兎有靈開地藏¶
金童無意得天章九重臺上増春色萬里書中耿夜光¶
喜遇明時薦神瑞三君珍重䕶宏綱¶
　　　六月十六日早¶朝偶成八句寄山中諸友¶
五年四覩六龍飛又領羣仙覲紫薇金殿烟雲浮黼几
<pb:KR4h0082_WYG_003-6a>
玉階日月麗旌旗羣臣奉¶璽勤三讓¶國母臨朝重萬幾
遥食蟠桃知幾次客星還照釣魚磯¶
　　滕玉霄¶
　　　題(闕/)
台星移次福江西萬馬攢蹄夜不嘶鼔角聲隨山月上¶
旌旗影拂海雲低心惟一正千官肅事不多言萬物齊¶
帶得天邊新雨露曉看春意滿鋤犁<md:KR4h0082_SBCK_002-4b>¶　　　謫㑹昌二首
<pb:KR4h0082_WYG_003-6b>
莫謂文章不直錢布衣親到玉皇前好詩未足三千首¶
又為梅花入瘴烟¶
錦衣來作夜郎客紈扇忽逢春夢婆太平宰相知我者¶
誰使醉後狂言多¶
　　　舟中¶
拍拍有懐天可語落落不遇吾何歸廬山蒼蒼江水急¶
明日鶴背西風飛¶
　　　贈弓秋蟾
<pb:KR4h0082_WYG_003-7a>
瓊花十里小樓紅醉吞牛斗眠長虹十年四海分萍蓬¶
一笑邂逅滕王洪床頭回首黄金空但覺耿耿盤心胷¶
問蟾何不歸蟾宫自有老月留身中誰受一粒金丹紅¶
學得紙上畫墨龍白晝呼吸風雲從頃刻霧暗天濛<md:KR4h0082_SBCK_002-5a>¶濛
玅處巧奪造化工不復知有陳所翁君不見金陵壁上¶
不㸃瞳㸃瞳霹靂驚江東我欲煩君具毫楮畫一小龍¶
回顧母普令天下生孝心不向江湖長驗雨¶
　　　感寓六首
<pb:KR4h0082_WYG_003-7b>
宇宙忽空濶飲馬萬里流平生負兩眼及此行寓州天¶
清健鶻運木脱肥鷹投長風吹海雨濯我紫綺裘相逢¶
半遊俠把酒髯如虬慷慨説史記厯厯山川秋向來衣¶
帶水目短何無舟¶
吾愛東方朔髙揖金馬門向非玩六合安肻來崑崙昂¶
昂九天身談辨黄河翻誰知上書意蛾睂不自婚不見¶
馬相如俛首狗監恩人生非桃李何故不自言¶
吾愛李太白玩世如遊龍自知天上謫何必人間容海
<pb:KR4h0082_WYG_003-8a>
風吹綠髮蕭蕭卧雲松我昔夢見之遺以金芙蓉清輝<md:KR4h0082_SBCK_002-5b>¶恍在眼月落娥睂峰¶
西風桂花落我上天台山仙子扶我手冷然蒼水環乘¶
鸞者誰子飛烟𣺌難攀三生此遊戯弄影銀河灣空山¶
忽風瀑四顧鳴潺湲長揖馬子微此豈非人間¶
春風如綠波淡蕩洛陽栁髙樓語錦瑟落花泛綠酒何¶
人白鼻騧䝉茸紫貂袖一字或未識銀莵懸兩肘煌煌¶
貝宫珠廼落緯蕭手爰居偶鐘鼓犧牛竟文繡終然同
<pb:KR4h0082_WYG_003-8b>
一盡豈復論好醜誰知草𤣥者窮巷閉白首¶
船頭書十乘船尾酒百壺酒盡書在眼落月如眀珠忽¶
悟八陣法縱横始河圖惜哉經世士未有窺唐虞季子¶
相六國所見惟隂符¶
　　　元日對雨¶
冷雲捲雨宿岩阿又見東風長薜蘿宇宙千年光霽少<md:KR4h0082_SBCK_002-6a>¶關河百戰亂離多鐵心不入利名冷綠鬢堪供嵗月梭¶
試筆尋詩詩未穏梅花樹下少婆娑
<pb:KR4h0082_WYG_003-9a>
　　　湖西小樓¶
不如載酒此凭欄水色山光蔚可餐紫翠挾春排坐濕¶
玻瓈湧月入窓寒蒼茫白鳥鳴幽嶼掩染飛花漾碧湍¶
但令風光入吟嘯畫船綺袖不湏看¶
　　　所見¶
何時結屋亦雲根隔水人家可輞川萬仞雲山凝曉碧¶
一弓風日弄秋妍虛名豈用傳身後俠氣猶能累眼前¶
料理寒香微雨外已𢬵蕭散待流年
<pb:KR4h0082_WYG_003-9b>
　　　吟到¶
吟到西風黄葉枯新愁幾㸃落寒蘆乾坤萬象俱吾有¶
烟雨一門何處無流水悠悠吾道在浮雲擾擾世情疎<md:KR4h0082_SBCK_002-6b>¶午窓喚醒華胥夢古木岩頭聞鷓鴣¶
　　　訪隠¶
西風短褐飛黄埃何不從我遊蓬萊狂歌醉舞下山去¶
後夜月明騎鶴來¶
　　　吟人
<pb:KR4h0082_WYG_003-10a>
吟人痩倚曲欄杆酒醒香消午夢殘燕子不來春社去¶
一簾疎雨杏花寒¶
　　　夜雨¶
未到黄昏𦂳閉門怒雷挾雨過前村老人熟睡渾不覺¶
風捲濤聲入夢魂¶
　　　半生¶
半生獨受春風淺萬感相隨秋夜長隠几無眠聽落葉¶
松梢揺雨濺山房<md:KR4h0082_SBCK_002-7a>¶
<pb:KR4h0082_WYG_003-10b>
　　　僧舍¶
一枕松風入夢清空庭夜雨暗禪燈山中酷愛僧居好¶
得似山中不着僧¶
　　馮海粟¶
　　　題黄鶴樓¶
鶴樓千尺倚晴闌大别山前舞峻鸞昨日英雄無問處¶
依然江漢湧波瀾¶
　　　題揚州瓊花
<pb:KR4h0082_WYG_003-11a>
錦帆隠隠到天涯古道殘陽泣暮鴉莫為龍舟更惆悵¶
廣陵依舊看瓊花¶
　　　題墨肘魚¶
平生骨氣占南風玉色鬐鱗海汐通莫與粉紅參石首¶
天機衮衮水流東<md:KR4h0082_SBCK_002-7b>¶　　　旌表申孝子門¶
竹熨輕輿到處安水温半菽盡情歡寸心不暫三暉置¶
萬頃何如一畆寛髙盖門閭華黼黻斑衣嵗月老巾冠
<pb:KR4h0082_WYG_003-11b>
遥憐續漢書申孝千古申屠又有蟠¶
　　吳草廬¶
　　　自警二首(前丙寅十八嵗作/)¶
氣昏嗜卧愛非輕纔到更初困倦生必有事焉常恐恐¶
直教心要强惺惺縂當意思沈如醉打起精神坐到明¶
着此一鞭能勇猛做何事業不能成¶
元來一片虗靈府埋沒經年澤穢塲不特通時多走逸¶
覺於静處亦飛揚晝間常被事牽引夜後猶隨夢擾攘
<pb:KR4h0082_WYG_003-12a>
喚起主人翁警省自家三徑不容荒¶
　　　題閤皂山<md:KR4h0082_SBCK_002-8a>¶漢吳仙跡兩峯齊欲拾瑶花路恐迷寳殿青紅疑地湧¶
林巒蒼翠接天低九重香案分雲篆八景琅函記玉題¶
仙鶴翔空清似水歩虛聲在朶雲西¶
　　　題蘇李泣别圖¶
節旄盡矣自湏存此日生還侍主恩右校漫循椎結泣¶
平陵有子廣無孫
<pb:KR4h0082_WYG_003-12b>
　　　書李伯時九歌圖後¶
李家畫手入神品楚賢流風清凛凛誰遣巫陽呌帝閽¶
為招江上歸來魂音紛紛音紛紛柱髙辰逺聰不聞扶¶
桑初暾海橫雲司命播物泥在鈞洪纎厚薄無齊勻公¶
無渡公無渡衝風起螭黿怒夜猿啾啾天欲雨天欲雨¶
迷歸路嵗晏山中採蘭杜靈脩顧顧復去莫怨瑶臺神¶
女妬坎坎鼓進芳醑恥作蠻巫小腰舞千年往事今如<md:KR4h0082_SBCK_002-8b>¶新摩挲舊畵空愴神騰身輕舉一回首楚天萬里江湖
<pb:KR4h0082_WYG_003-13a>
春
　　　送陳小庭之廬山¶
匡廬幾千仞崔嵬上有天仙相往來我欲遊之未遐逺¶
君今往矣何時回我遊我意亦無他君遊君意還如何¶
豈為昔人詩句好豈為其間僧舍多天池升在最髙頂¶
谷簾界天直下懸河我觀此水注湖注東注入海復¶隨
海日騰湧上天徧飛洒飛洒浩浩蕩蕩無塵界萬生¶活
動増姿態流轉無窮萬萬載更萬萬載匡廬山不改
<pb:KR4h0082_WYG_003-13b>
　　　晦庵畫像贊¶
義理宻微蠶絲牛毛心胷恢廓海濶天髙豪傑之才聖¶
賢之學景星慶雲泰山喬岳¶
　　　寕可無頃¶
風吹枯木不揺水激方輪不動畢竟有木有輪惹起風<md:KR4h0082_SBCK_002-9a>¶號水湧雖如泡影露電也&KR0013;眼根覷見諸有都歸變壊¶
萬刼一空長在¶
　元風雅前集巻三

<pb:KR4h0082_WYG_004-1a>
欽定四庫全書
　元風雅前集巻四　　　　　　元　傅習　編
　　李伯宗¶
　　　送邵天常歸山¶
搏風徑擬九霄飛志業誰知與願違虎豹關深書未逹¶
鷄豚社逺夢先歸香侵客路花方盛綠滿家山蕨正肥¶
去後且從閒處樂徴書有日到柴扉¶
　　栁道傳
<pb:KR4h0082_WYG_004-1b>
　　　八月二日大駕北廵將校獵於賽音布拉克詔免¶漢
　　　　官扈從南旋有期喜而成詠¶
天子龍飛啟聖時乾坤闔闢載清夷幸從在鎬成周宴¶
重喜臨邊舉漢儀¶御宿常時嚴虎衛吉行惟日望鸞旗<md:KR4h0082_SBCK_002-9b>¶詔恩許免陪驂乘却愧長楊賦未竒¶
　　　　還次桓州¶
塞雨初乾草未霜穹廬秋色滿沙場割鮮俎上薦黃鼠¶
獻獲鞍間懸白狼别部烏桓知幾族他時稽落是何方
<pb:KR4h0082_WYG_004-2a>
長雲西北天如水想見旌旗瀚海光¶
　　　過長城¶
道徳藩墉億萬年長城漫與朔雲連秦人骨肉皆為土¶
漢地封疆已罷邊飲馬窟深泉動脉牧羝沙暖草生煙¶
神京近在𤣥溟北九域開荒際幅員¶
　　　京城偶成¶
毳幕承空拄綉楣綵繩亘地掣文霓辰旗忽動祠光下¶
甲帳徐開殿影齊芍藥名花圍簇坐蒲萄法酒拆新泥
<pb:KR4h0082_WYG_004-2b>
御前賜酺千官醉坐覺中天雨露低<md:KR4h0082_SBCK_002-10a>¶　　　同楊仲𢎞應舉和袁集賢上都雜詩九首¶
出塞行瞻日趨朝喜近天離宫來苑囿馳道絶風煙瑶¶
水廵非逺峒山厯更綿甘泉多法從獻賦憶當年¶
雨水漸衣黒雲沙際日黄烟開纔黯淡日出已蒼涼徇¶
俗髙簷㡌清心小篆香端居萬里念蕙草惜微芳¶
謡俗隨方異溝途隔舍迷醺人唯馬湩勸客有駝蹄殿¶
角孤花靚城隅雜樹低天涯中夜舞如意昔曽携
<pb:KR4h0082_WYG_004-3a>
天潢猶白白雲幕故青青積潦摧車軸髙風墜雁翎宫¶
塗丹赭堊殿户紫金釘女樂蓬萊秘哀簫動杳冥¶
幄殿層雲陣轅門積雪峯竒鷹皆戴角御馬盡飛龍瀚¶
海將臨幸云亭望陟封青丘大羽獵有事待𤣥冬¶
曹務唯章句官規自法程齋扉侵雨潤宴几得風清厯¶
厯三刀夢行行萬里城明年遂耕隠深仗酒為名<md:KR4h0082_SBCK_002-10b>¶經遊還絶塞際遇復清朝大暑無䝉綌輕寒已御貂盤¶
空虀屢薦觴至酒頻澆貧病諳為客何慚帶減腰
<pb:KR4h0082_WYG_004-3b>
公子青絲轡王孫綠&KR1707;車宴酣風小定舞破日西斜手¶
擲宫中果神行海上槎築郿毋自厚儉徳不期奢¶
水草方方善弓弧户户便合圍同婦女從戍到曽𤣥雪¶
毳千家帳氷瓢百眼泉浚稽山更北畏望斗光懸¶
　　　送臨川謝有源赴閩醫提領¶
一路青山荔子叢華山西望粤西東家風蘭玉庭堦上¶
宫事參苓藥籠中鷁首去乘潮浪白蠣房催薦酒醅紅¶
福州自是炎蒸少臘雪飛花落半空
<pb:KR4h0082_WYG_004-4a>
　　　題有源圖巻後¶
官章文學範相同摹印書兼篆刻工猶是古人傳信息¶
雕蟲元不在揚雄<md:KR4h0082_SBCK_002-11a>¶　　　贈黄伯中從臨川吳先生卒業因之奉簡¶
夫子祠垣舊巴山闕里門具瞻誰可並友愛益宜尊往¶
卒諸生業行穿百谷村亂流黄濁湧迎宿綠隂繁想到¶
趨凾丈承聞服緒言心將經義治理並聖詮存藻繪終¶
迷質條枚實自根須無遵近軌㑹有企前轅伊闕如堪
<pb:KR4h0082_WYG_004-4b>
攬河汾欲併吞道初由巳致舌豈待人捫正要薫陶學¶
全稀色笑温歸装當稛載饋館且盤飱羡爾方朝旭慚¶
予未及昏仰懐駒皎皎深感兎爰爰瑶席今承間緘辭¶
莫憚煩庶幾薦鳳觜兼得嗜龍蟠鯁鱔何勞祝因兹寄¶
不諼¶
　　陳濟淵¶
　　　龍額山¶
巔崖突出衆峯前隠躍潛龍枕爪眠怪木秋凋露頭角<md:KR4h0082_SBCK_002-11b>¶
<pb:KR4h0082_WYG_004-5a>
寒泉春湧鎮龍涎身横雲外三千尺眼看人間幾百年¶
莫待始皇驅入海早升雷雨上青天¶
　　　海青¶
怒挾孤風海外來脩翎如劍斫雲開潛身陡縮千尋起¶
得意雄攀上㸃回萬里老拳無脱腦滿鞲英氣不凡村¶
山狻野雉休回首神物無心到草萊¶
　　　萬夀山¶
萬夀山頭尺五天空同直下小如拳五更霧冷乾坤濕
<pb:KR4h0082_WYG_004-5b>
六月風酸甲子偏細草已肥燕地馬竒兵先鎖漢江船¶
行人莫問征南事墮看蘇杭在眼前¶
　　馬伯庸¶
　　　寄邵允文¶
故友經年别如今髪白無清秋江鷺浴長夏野猿呼客<md:KR4h0082_SBCK_002-12a>¶舍栖書册齋頭具筍蒲知賢不能薦羞澁望東吳¶
　　　南征¶
積雨關河濕今朝日始晴浮船下夜瀬覔酒近春城鵝
<pb:KR4h0082_WYG_004-6a>
鴨將雛出牛羊傍母行獨憐無侣客萬里又南征¶
　　　寄題杜隠居忠學齋¶
徴君家住武夷山白鶴𤣥猿夜叩關船泛清泠凡九曲¶
屋分丹壁只三間世人往往知名姓仙子時時定品班¶
孔壁秦灰天未喪幾多魚豕待重刪¶
　　　桃花馬¶
白毛紅㸃巧安排勾引春風背上來莫觧雕鞍橋下洗¶
恐隨流水泛天台
<pb:KR4h0082_WYG_004-6b>
　　　琉璃簾¶
吳儂巧製玉玲瓏翡翠蝦鬚逈不同萬縷横陳銀色界<md:KR4h0082_SBCK_002-12b>¶一塵不入水晶宫月華逺射離離白燭影斜穿細細紅¶
相隔神仙纔咫尺靈犀一㸃若為通¶
　　聶古栢¶
　　　題韓文公祠¶
嶽竒海怪早相知何事中朝未可歸佛縱有靈那在骨¶
僧如得道又無衣符分䑓峽天終定福近宫墻意更微
<pb:KR4h0082_WYG_004-7a>
俎豆荒凉誰繼廩摩挲石刻重歔欷¶
　　　過采石¶
采石江頭秋月白蛾眉亭下灘聲咽綉衣玉斧曉霜寒¶
同是天涯苦行客酒仙一去海生塵青山玉尺埋衣巾¶
清江白鳥自今古岸草汀花空復春我欲御風遊八表¶
醉裏髙情覔三島閶闔雲深不可攀回首江南數峯小¶
　　　九華山(一名蓮花峰在貴溪/)<md:KR4h0082_SBCK_002-13a>¶江上青芙蓉遥遥隔秋浦九莖風露寒萬壑烟霞古瑶
<pb:KR4h0082_WYG_004-7b>
草含芳春青松立亭午安得一把茅移家白雲塢¶
　　　鄱陽道中¶
江上秋風吹斷鴻江頭開遍木芙蓉幾家籬落依紅樹¶
萬壑烟霞鎖翠峰南國風光一盃酒故園魂夢五更鐘¶
舉頭日近長安遂閶闔雲深第幾重¶
　　　九日鄱江里同行諸公¶
滄浪木落塞鴻飛佳節芝山酒一巵黄菊且陪今日醉¶
鐵冠不受晚風吹滕王閣上雨雲黒戱馬䑓前草樹衰
<pb:KR4h0082_WYG_004-8a>
何似淵明千古意一篇清絶去來辭¶
　　　琵琶洲¶
昌國寺前楓樹秋琵琶洲畔暮雲愁沙頭潮落灘聲急¶
疑是潯陽淚未收<md:KR4h0082_SBCK_002-13b>¶　　　鄱陽和程世民廵警官¶
年少將軍意氣雄乃翁憲府舊乘驄魯中詩禮有庭訓¶
江右衣冠多士風玉樹青葱秋色裏明珠炫爛月華中¶
滕王閣上重回首後夜相思寄别鴻
<pb:KR4h0082_WYG_004-8b>
　　　望玉笥山弗克登覧留詩萬年宫¶
西南山水窟玉笥號竒絶羣岫來陂陀孤峰立撐嵲邃¶
洞烟蘿青危澗幽泉咽正是南昌尉于兹悟仙訣一覧¶
快心目洗滌中膓熱嗟予敢告勞馳驅待環轍五月登¶
武夷清流清且冽扁舟九曲中兩崖千尺鐵嵗暮復何¶
之清江夜飛雪山靈似笑我身世苦覊紲願言解塵纓¶
林泉飬吾拙¶
　　　春遊
<pb:KR4h0082_WYG_004-9a>
桃葉渡頭春水生長安橋上草長青百年深向花時飲<md:KR4h0082_SBCK_002-14a>¶嬴得城南幾醉醒¶
　　　清逺縣尹楊觀政有竒蹟復能詩文民僚服¶其
　　　化士大夫過者靡不稱頌故贈此加勉焉¶
玉節星軺下嶺南萬山空翠雜烟嵐傳聞清逺多佳政¶
花滿春城月滿潭¶
風流文采楊忠肅南北雄竒古峽山怪底蠻江無語鳥¶
絃歌終日水雲間
<pb:KR4h0082_WYG_004-9b>
　　　梅嶺題知事手巻¶
黄金臺上客大庾嶺頭春如是無詩句梅花也笑人¶
　　　題碧澗堂¶
　　　　在瑞州鳳凰山傳李八百女弟明香真人¶故
　　　　居舊有迷仙洞上刻仙容¶
聞説明香早學仙華堂突兀故山顛四圍亭檻青雲上<md:KR4h0082_SBCK_002-14b>¶兩岸樓臺綵水邊龍虎丹成知九轉鳳凰飛去已千年¶
旌旗八百俱塵迹惟有坡翁麗句傳
<pb:KR4h0082_WYG_004-10a>
　　　萬安縣邂逅一樓偏髙明舊有公畧張憲僉¶和
　　　劉素庵一詩用題於左¶
五雲閣上北風寒十八灘頭叠亂山庾嶺一枝春信早¶
龍泉三尺土花斑蠻烟瘴雨霜天曉畫㦸清香晝日閑¶
倚遍欄杆動髙興一聲道唱水雲間¶
　　　次韻宗道御史過峽¶
蒼崖&KR1005;嵲奔東流玉節招揺漾彩舟雲鎖千山蕭寺古¶
霜清百尺瘴江秋白猿一去空長笑&KR1301;馬南來得壯遊
<pb:KR4h0082_WYG_004-10b>
聞道遐荒歆帝力家家麥飯老林丘¶
　　　番禺道中¶
玉斧飛霜大庾南萬松蒼翠洗烟嵐雲迷梧野山羅㦸<md:KR4h0082_SBCK_002-15a>¶月滿韶江水潑藍椰子漿寒殊似蜜荔枝香暖絶勝柑¶
中朝耆舊如相問鳥語啾啁正未堪¶
　　　和元帥伊埓呼圗克公子强横竟以賍敗同憲¶岳
　　　公齊髙王馬二憲掾實共事云¶
好雨崇朝洗瘴滛越王臺上一登臨鰐魚已逝白波静
<pb:KR4h0082_WYG_004-11a>
遊鯤變化滄溟深六祖泉臨千嵗水百蠻航貢五方金¶
九重貝闕雲深處萬里孤雲寸草心¶
　　　題叅政髙公荒政碑¶
廬山挿天千仞青明公髙節逾稜層西江月冷秋無際¶
明公此心清徹底厭渠道上豺虎多手搏不待弓與戈¶
前年魃虐徧南國饑者以充僵者立洪州父老遮道傍¶
上書乞留涕泗滂豐碑大字記荒政要使遺愛如甘棠¶
我來觀風聞此語未見儀容心已許願公從此召赴中<md:KR4h0082_SBCK_002-15b>¶
<pb:KR4h0082_WYG_004-11b>
書堂早為四海蒼生作霖雨¶
　　龍麟洲¶
　　　陳平章席上題琵琶亭¶
老大嫦娥負所天忍將離恨寄哀絃江心正好看秋月¶
却把琵琶過别船¶
　　　春日即興四首¶
一夜東風到海棠千桃萬杏不成粧老夫無分穿紅海¶
日拂銅瓶浸錦香
<pb:KR4h0082_WYG_004-12a>
二月桃花煖欲然墻南美錦正芊綿底須更覔逃秦叟¶
遶屋春紅即洞仙¶
病來桑扈老媻姗痩䇿東風興未闌野菜黄雲山薺雪¶
風光何處不堪㸔¶
枯藤處處領春華遮莫東風顫㡌紗㸃破蕪菁黄世界<md:KR4h0082_SBCK_002-16a>¶一枝香雪小梨花¶
　　　赤壁¶
踣吕摧袁虎視耽阿瞞氣勢捲江南磯頭一霎東風轉
<pb:KR4h0082_WYG_004-12b>
天下江山自此三¶
　　葉友竹(名留字景良著聖徳延壽錄為萬世師法/)¶
　　　資治通鑑¶
君鍳君兮臣鍳臣世間何有敗亡人若還鍳古猶為逺¶
夏后何嘗可鍳殷¶
　　　讀古史治亂¶
睿智聰明允執中萬幾四海一家同奈何生長承平後¶
聞見無非只後官
<pb:KR4h0082_WYG_004-13a>
　　杜竹處¶
　　　恵山寺行殿<md:KR4h0082_SBCK_002-16b>¶渡江五馬竟忘歸愁見年年雁北飛千里版圖非故國¶
六朝基緒幾危機烟藏經葉閒僧錫風落松花上客衣¶
前代衣冠已塵上空留碑碣枕斜暉¶
　　　題鄉僧智安石山磊落亭¶
磊落如痴也似頑精神半在嵌岩間鬼工驅得平泉石¶
吟客來逢飯顆山虎伏不驚飛將怒羊蹲誰識牧仙閒
<pb:KR4h0082_WYG_004-13b>
詩成个个頭應㸃師亦拈花為解顔¶
　
　
　
　
　
　
　元風雅前集巻<md:KR4h0082_SBCK_002-1a>¶四

<pb:KR4h0082_WYG_005-1a>
欽定四庫全書
　元風雅前集巻五　　　　　元　傅習　編
　
