# -*- mode: mandoku-view -*-
#+TITLE: 元風雅
#+DATE: 2015-09-23 10:32:58
#+PROPERTY: JUAN 6


　　　長沙留别董仲逺陳君直
嵗晚客衣薄揮毫更舉杯五年嗟一别兩月却重來南
屋夜相語北風船未開他年苕霅上回首定王䑓
　　黄子肅
　　　古意呈仲章貢侍御
<pb:KR4h0082_WYG_011-1b>
娉婷二八女絶色妙難畫新粧薄鉛華照影脩竹下盛
年事夫婿錦玉耀精舍雖非伯鸞妻惓然惜春夜琴餘
月當軒黙黙倚風榭寄語東家兒紅顔莫輕嫁
梧桐生髙岡雲氣涵空清南枝掛孤月上有蒼鸞鳴大
匠揮玉斧渾然合天成置之白玉堂被之絃歌聲一彈
松風來再鼔溪月明子期人已往青山為誰情
　　　題竹外一枝梅花
仙標何處來一寒倚寒玉晴窓見疎林座上春可掬山
<pb:KR4h0082_WYG_011-2a>
隂帶殘雪水影兼逺綠珍重孤竹君嵗寒伴幽獨
　　　題醫人黄子厚
悠悠溪上山叠叠山下雲幽人不出户芝草日以春伯
也種丹杏心與孤鴻輕仲也搗𤣥霜西風林間聲世降
運不齊病隨人心生芳草何所無誰能擷其英吾宗幼
方積積久用更精金丹有時合白日昇蓬瀛
　　　春晚
春老他鄉奈老何可人紅紫漸無多閒來綠栁坡頭路
<pb:KR4h0082_WYG_011-2b>
記得流鶯第一歌
　　　題春江小景圖
小艇無人載綠隂白鷗門外笋成林不知多少山中雨
染得一江春水深
　　　錢塘懐友
舟泊風林一雁聞白蘋紅蓼共思君月明江水多於海
雨後秋山碧似雲
　　　登福山遇僧偶出
<pb:KR4h0082_WYG_011-3a>
欲叩禪關未有詩滿山空翠濕人衣竹間倚杖到西日
試看白雲歸未歸
鷲嶺雲間杖屨幽竹風松影共悠悠何人分得僧家&KR1213;
坐看南山一片秋
　　　贈江玉成
千里還家獨抱琴象山杳在白雲林晚寒莫厭江東路
人倚梅花雪意深
　　　友人見訪不遇
<pb:KR4h0082_WYG_011-3b>
君乘白鶴下青雲我入春山聽曉鶯可惜小樓風雨過
無人收拾萬松聲
　　　尋故人
適興一尋君君家在白雲幽花春後見落葉夜深聞隨
意坐苔石呼童煑澗芹不須談世事詩思正紛紛
　　　留别
相尋復相別把酒意如何雲石有時合風湍無定波此
生無出處一笑對嵳峩長揖下山去暮烟浮女蘿
<pb:KR4h0082_WYG_011-4a>
　　　哭朱教授竹所
日問平安竹凄然泣白鸞講堂春寂寂歸路夜漫漫前
度成虛設斯文已不刋些聲雲谷外落葉帶微寒
　　　天運不已嵗時又春學已可乎作自勉詩呈李
　　　初教授諸公
東風一笑可人心旋瀝新醅對客斟山色未匀春意淺
梅花已老白雲深半軒依竹閒聽雨千里懐人欲抱琴
試問樵溪隔年意碧波東注𣺌難尋
<pb:KR4h0082_WYG_011-4b>
　　　送三山張國寳府椽美歸
三山星斗髙貼天三山潮汐走百川張公平生飲中仙
襟度脱落神飄然三山神人不敢友天風吹度金鼇顛
掃清案牘待明月平鋪綠水栽紅蓮公庭無人山色落
時有雙燕歸簾前樵溪夜雨深一尺城外明朝翠如織
春歸草木不可遮黯淡已作離别色離别兮奈何若有
人兮佩女蘿公不顧兮山之阿山之阿滄海𣺌𣺌浮雲
多
<pb:KR4h0082_WYG_011-5a>
　　　縣令行
石田海上秋不熱抱琴入山翠如簇白雲一榻流水深
獨對青松結茅屋西風喚起泥塗身野冠未見天上人
靈丹一粒肻分與便當負水耕炊薪
　　　題髙都事戴崧二牛圖
東風吹浪翻平林吳江咫尺移春隂牧童曉出不知雨
日暮歸去清溪深一童驅牛渉古㟁草烟惨淡迷目觀
雙蹄湧出層水間蒼峽蹴翻石雲斷一童踞䇿溪中流
<pb:KR4h0082_WYG_011-5b>
溪風不動波悠悠恍然顧影驚自失尚疑身跨蒼龍遊
平瀾逺峯結寒色至今宇宙留墨跡可憐三子人不識
我欲問之漢津客
　　　送素庵劉搃管歸
當年繡斧出九天倐如白雪下長川千峰收雨作秋色
至今梧竹吟寒泉熈䑓重來又三載干將出匣光不改
氷壺盡貯明月秋風露溟溟接滄海海空迢迢行玉麟
霜影蕩漾龍蛇驚石田歸來紫芝好䇿馬更入南山青
<pb:KR4h0082_WYG_011-6a>
南山歌兩岐何如陽春生物物不知魯人頌泮水何如
弦歌一千里昆也虎渡河寛也蒲作鞭何如樵溪九曲
落葉静平鋪綠水栽紅蓮紫薇殿前列藩輔華盖滄滄
五色聚䕫龍䠥&KR0887;天一方蟋蟀吟秋桂枝暮蓬萊楓葉
昨夜秋瓊樓夢覺題金甌銀河横白鸞去安得追逐鈞
天遊
　　　送僧定觀歸
詩僧百丈來復作五䑓别丁然振金錫桂子落秋雪山
<pb:KR4h0082_WYG_011-6b>
空白雲閒風息萬籟滅相思何處無江湖一明月
　　張希孟
　　　過長白山范文正公書堂
長白何岧嶤下有讀書室人云小范老于焉競晨夕蕭
蕭翳荆榛落落林泉石巻巻往曕拜共共如相及維宋
慶厯間群賢麟鳳集孰先天下憂一統經綸白中朝固
有人西夏諒難國力言出師凶深慮手澤失炳幾先見
明韓富有慚徳奈何時相隘欲碎和氏璧向非仁廟知
<pb:KR4h0082_WYG_011-7a>
千載血應碧至今忠義氣髙壓萬仞壁所以徳業髙要
知辛苦積功臣自古多動為富貴役視公平生心霄壤
邈相隔但能一善兼亦足千年塞遺容揭日星未覺關
塞黒長歌景行詩風林撼秋色
　　　晨興用俞立之韻
寒碧洲痕淺深青地勢平岩姿呈雅淡樹影碎空明窓
納一天曉人懐千古榮移床髙處坐遥看日東生
　　　惜鶴十首
<pb:KR4h0082_WYG_011-7b>
　　　　鶴仙禽也由凡翼非其比恒不為世人所愛
　　　　而愛之者往往皆山林中人盖物以氣合理
　　　　勢然也余嘗得其尤者一豢之既久翩躚與
　　　　人相習日者為田嫗傷其脛丸病兩月斃惜
　　　　哉因取其始末作十詩將以慰其不幸云爾
　　　購鶴
野處幽獨甚千金得令威挾雲出塵網領月到柴扉縻
足妨颺去遮亭使學飛至今湖上路樹石亦光輝
<pb:KR4h0082_WYG_011-8a>
　　　友鶴
雲雨手反覆紛紛知已誰𤣥裳真莫逆皓首誓相期把
酒或前舞遊山時後隨㑹看作人語細與話瑶池
　　　病鶴
渠夲仙家物胡為久不安强行時搨翼欹立欲遺丹誰
藥相如渴獨憐范叔寒一鳴雖确确猶自徹雲端
　　　醫鶴
饋藥人空數乘軒氣漸低無心吞餅餌何處覔刀圭暴
<pb:KR4h0082_WYG_011-8b>
日資丹火杯泉洗雨泥謾令通臂友時復憶幽棲
　　　挽鶴
共處人烟外誰期禍及身九臯空有恨四野欲無春華
表雲應唳瑶臺月亦塵當年林處士泉下定相親
　　　招鶴
歌徹楚人些㝠㝠恨亦増楓林空落月蕙帳亦寒燈仰
問天無語呼聞谷謾應料隨風露氣飛入亂山層
　　　瘞鶴
<pb:KR4h0082_WYG_011-9a>
非為恩帷蓋從遊嵗月深忍令一抔上埋盡九臯心致
奠攄幽憤為銘著徳音小松栽尺許悠久庻能尋
　　　憶鶴
玉立昂藏意山中我與君幾年遊賞共一夕死生分徐
歩閒窺沼髙飛逺帶雲為誰重起舞倚杖立斜曛
　　　夢鶴
繡幌燈昏處依依見痩軀引吭如有訴側頂不容呼枕
上行雲遶松稍落月孤堪憐漆園叟謾為蝶蘧蘧
<pb:KR4h0082_WYG_011-9b>
　　　圖鶴
百計無從見明窓吮筆圖研朱漆霞頂屑玉抹雲襦雅
状雖非似山居亦勝無却愁風露夜㧞宅上天衢
　　趙茂原
　　　贈郭上長歸括蒼兼簡葉縣尹林府判二公
夜聽春雨鳴雨晴君欲行君行向何處回覧括山青括
山萬叠青未了漠漠寒烟隔飛鳥三年官冷不得歸歸
夢時時度雲嶠竹鷄鈎輈啼夢殘落花如雪春風寒客
<pb:KR4h0082_WYG_011-10a>
途塵土何漫漫握手未許攀征鞍東關且盡雙樽歡東
關栁如帶中有别離態折栁不可持依依自相待宦遊
江海事多違我輩論交金石在舉頭咫尺天涯别行李
蕭蕭浸明月出門大笑心激烈良儔往往多契濶每一
思之生白髪白髪生何足驚志士慷慨期晚成酒澆磊
傀澆不平况復不飲難為情長歌&KR0262;作陽關聲子先歸
兮我暫停丈夫耿耿氣肻洒兒女淚浩蕩天地間清流
豈常聚郭公子休徘徊京城二月鶯花開束書早上黄
<pb:KR4h0082_WYG_011-10b>
金䑓黄金䑓上多英才拾取青紫實快哉秋來我亦逺
遊計萬里殷勤定相遇到手功名俱得意却誦如今長
短句
　　　曉寒曲
曲欄亷纎杏花雨博山烟飛裊晴縷夢回金帳春融融
鸚鵡驚寒隔窓語美人曉粧雲滿梳栁風吹香入氍毹
翠鬟嫋嫋綰不斷寳釵壓鬢紅珊瑚丫鬟捲簾採桃葉
驚起一雙黄蛺蝶
<pb:KR4h0082_WYG_011-11a>
　　　秋宵吟
平林薄暮風淅瀝黄金滿地秋狼藉新月出嶺光欲流
萬籟無聲夜寥閴誰家美人吹鳳簫彩鸞對舞摩青霄
欄杆縹緲碧雲逺天風入骨凉蕭蕭銅壺水寒銀箭澁
玉露滴空衣袂濕缸花落盡爐烟收幽懐耿耿生新愁
寒螿啼碎人間秋
　　楊逹可
　　　渡江寫懷
<pb:KR4h0082_WYG_011-11b>
手挽天河落九溟浪聲淘盡世間情一川光浸梅花月
萬頃波涵棣蕚春風雨不忘歸海意乾坤未老濟川人
此溪浩蕩流千古回首青山更麽青
　　吳仁傑
　　　送汪水雲入湘
碧水波翻海亦摧奮身鼇背䕶蓬萊忍隨天上紅雲&KR0262;
却馭關中紫氣回大道有形須變化𤣥關無鑰任敲推
擕琴更拜蒼梧野猶想南薰入調來
<pb:KR4h0082_WYG_011-12a>
　　鄧或之
　　　即景
樹影禽聲門半開墻東一逕沒蒿萊池塘通得官溝水
時送青萍幾㸃來
　　　絶句
清風左右凉滿室芷花香琴聲偶然斷不是客來妨
　　　芸芸陌上人
芸芸陌上人各為衣食謀寒饑稍不迫彼亦無誅求
<pb:KR4h0082_WYG_011-12b>
豈知衣食外復有千端憂憂樂夲皆然悵然寸心休
　　　掩巻
夢中有得意覺來還自喜掩巻嗒無言殘日在書几
　　　江橋樹次阮魯詹韵
江橋樹荏苒年華暮迎得行人來送得行人去落葉成
秋風行人在何處
　　　阮書附
江橋樹日日斜陽暮春風吹落花半隨流水去花落有
<pb:KR4h0082_WYG_011-13a>
盡時水流無斷處
　　　宿山家
秋深客路已無聊此宿何堪更寂寥雨葉响林人語寂
風燈近竹客心揺村醪味薄愁先醉野叟情親語漸驕
惟有兒童忘世故向人欹鼾到明朝
　　　聽琴
松花門巷小立久忽聞琴海鶴天風急山猿秋雨深一
時甚得趣千載有知音雖是無絃逹何由㑹此心
<pb:KR4h0082_WYG_011-13b>
　　　落葉二首
秋庭晝無人夜葉自滿地端居觀物化人生亦如寄朝
聞鳴蟬悲夕已見其蛻嵗晏共蕭條臨風發遥喟
落葉日已深庭樹日已瘁樹猶不枝梧葉亦甘委棄寕
隨風髙飛毋隨流水逝飛者或遶樹逝者𣺌無際
　　陳敬翁
　　　晚過玉林西齋二首
佳客因乘興能來慰寂寥空山多宿約好語在今宵白
<pb:KR4h0082_WYG_011-14a>
苧秋風急青帘市酒遥半升無處問清抱可能消
庭雨俱錘盡燈花待客詩三生今夜宿此道幾人知分
契情何厚林髙語自竒直為知已用非敢傲當時
　　　月下琵琶
不似潯陽縣哀絃帶客愁素蛾窺夜曲明鏡入南洲指
滑鶯初語腔新栁共柔向前兒女恨腸斷漢宫秋
　　　栁邉漁笛
莫是章䑓路青絲舞未收楚江歸去釣湘竹語孤舟一
<pb:KR4h0082_WYG_011-14b>
葉秋生樹何人夜倚樓舊時明月裏吹過白蘋洲
　　　初夜
獨坐興悠悠苔堦日脚收客衣凉悞葛池月夜私秋物
遣身猶累心閒逕未幽故人情分好渾不記淹留
　　　晚坐
緑隂深處寺日暮坐幽人水影光初刼苔痕塔半身荒
江無過客髙竹是比鄰未信清談少因㸔麈尾塵
　　　過胡震亨幽居
<pb:KR4h0082_WYG_011-15a>
欲復問何處行遲稍認門路隨幽草入巷與綠隂分市
盡人初逺言忘意獨存所經得才俊猶足慰斯文
　　　清曉過鶴上仙人
仙人睡方起松日髙數尺入户聞琴聲停歩立苔石閒
情契絶幽每坐忽終夕長揖道香清歡言正蒲席
　　　贄分宜縣丞吳子彥
道合無論見神交早為詩十年諸老盡一淡平生知池
草今無夢山隂復有期絶疑汚具眼猶意得吾痴
<pb:KR4h0082_WYG_011-15b>
　　蕭南軒
　　　寄吳子彦歸江東
鳴鸞誰倚洞簫歌黄鶴樓前舊脱靴天上佳期今夕共
江東歸思白雲多清風明月故人識有酒無魚良夜何
莫學鄉音唱蘆葉桂花滿載待西河
　　　寄黄尚雅
莫惜隔年期行當與子違門深紅葉字秋入菊花詩酒
熟蟹將到鱸肥鱠可思西堂風露重早下讀書帷
<pb:KR4h0082_WYG_011-16a>
　
　
　
　
　
　
　
　
<pb:KR4h0082_WYG_011-16b>
　
　
　
　
　
　
　
　元風稚前集巻十一

<pb:KR4h0082_WYG_012-1a>
欽定四庫全書
　元風雅前集巻十二　　　　元　傅習　編
　　先一初
　　　丁丑新正試筆
屈指蘧年逝今朝厯又新野烟痴作晚山雨細匀春舉
世貧為苦空門懶是真聊将雙碧眼跌坐閲時人
　　陸文圭
　　　燒笋賦(竹宇韻/)
<pb:KR4h0082_WYG_012-1b>
先生朝盤厭苜蓿笋味得全差勝肉蒼頭掃地犀角出
赤燄燒空龍尾秃土膏漸渴外欲枯火灰微濕中已熟
撥灰可惜衣殘錦解籜猶憐膚擢玉青青無分長兒孫
草草為人供口腹李家丞相蒸葫蘆石家美人煮豆粥
去毛留項有何好搗韮作虀空自速不如野人工食淡
自辦行厨入脩竹句裏曾參玉版師胸中㑹着篔簹谷
主人不問不須嗔昨夜西風响林屋
　　陳魚村
<pb:KR4h0082_WYG_012-2a>
　　　題接仙樓
五老峯前第一山天開綠野待公閒令威白鶴重來日
老子青牛又度關花木四時三月裏樓䑓一簇五雲間
我來便有凌風想為問先生覔大還
　　易炎正
　　　環秀樓
倩碧穹環類九嶷危樓空翠接清漪山人夲是山中客
山外㸔山山更竒
<pb:KR4h0082_WYG_012-2b>
　　張嗣良
　　　尋梅
夢中寄荒遐騎驢一訪故野梅過流水香斷無尋處天
寒嵗又晏偃蹇傷幽素獨行山谷深積雪迷歸路
　　　曉行
夢魂短短春宵殘喈喈雞語催征鞍東方彷彿淡月曉
栁露細拂征衫寒僮僕前行指予路那個長亭經某處
離情莽莽又分明黯淡孤村烟半樹
<pb:KR4h0082_WYG_012-3a>
　　何大虛
　　　畈歩作
隂靄通烟碎作霏春風吹入暖成泥女郎挑菜不知濕
調笑相攜過水西
　　　除夜
風縈縈雨霏霏寒輕新栁潤春到落梅稀筠籃入市買
紅燭烟火松林人醉歸
　　　元日
<pb:KR4h0082_WYG_012-3b>
聖主龍飛肇紀元野人相賀板扉前不知顔色老昨日
共説時光强舊年井口杏花春值雨墻筐栁葉暖肥烟
長溝緩繞風漪綠林下烏犍漸受鞭
　　　寄程承㫖
元凱同嚴召留班錫異恩聖神思治切宗社有公存地
立鼇峰峻天依鳳闕尊皋夔謀道合旦奭共心論妙幹
時雍化丕揚祖烈敦堯文嚴大典虞采倚昌言卦氣丹
凝鼎星符紫照垣竒齡歸碩徳寳厯肇皇元花竹蕃三
<pb:KR4h0082_WYG_012-4a>
谷雲霞煥九門相望清晝永朝下酒楹樽
　　　訪貢待制舟行阻風
今旦始自信余生非數竒懐人發清興欲雪成良時波
响雙櫓澁灘寛衆帆馳危查立小渡淺竹懸斷旗指浦
見鴉合轉蓬惜蜂移深烟曲江罄微雨三洲炊寂閴有
餘適濛洪無定姿余寕不可柰久與西山期
　　　送吳主簿之官石塘
簿領池州去開帆帶雨微當今公事簡見説縣人稀雲
<pb:KR4h0082_WYG_012-4b>
入九華碧雁驚秋浦飛丁寕橋下水官滿載書歸
　　　次韻寗志道表氏偕庵夜興
空庭山色重積此松桂隂微風從何來一鳥驚前林清
心有宻契幽聽得逺音寒燈照孤舘嵗晏夜偏深
　　　送人歸臨川
金河疎樹外去棹响流凘為客有歸日送人愁别時寒
雲隨雁逺南雪到山遲舊隠書無恙行藏莫豫期
　　　酬揭曼碩重贈
<pb:KR4h0082_WYG_012-5a>
嵗晏君獨留路長我將發林居難共語帝里易成别煮
水逐人飯依樹因車歇今夜抱琴眠街頭响鐘絶
　　　遇曼碩有贈
十年相勸忽相贈猶記書題狎故人京闕詩傳多應制
里門禄逮獨榮親梅花滿映林霏雪栁眼初迎輦路春
知是髙情難去任此身誰是自由身
　　　程學士山房宴集
芳郊暖微煦衆岫分餘烟迤𨓦望逺壑趣歸心轉延洞
<pb:KR4h0082_WYG_012-5b>
門石扉灰澗阨衆流喧居人隠古俗香氣通幽襌艶綠
度畫梁語笑相後先飄飄縱飛屐松聲正鏘然窈窕山
曲咈麗搆朝霞鮮勳庸在廊廟傑客儲芸編緬懐康樂
公寄蹤此周旋詎知有今夕聨集玉堂仙羣鵠亦與喜
共舞芳樽前無情尚方感矧當後諸賢暢飲抱真適逺
以寄微言茲遊即千載湛輩期相傳
　　　贈元復初
暖雲流青堤光風轉芳甸逺在天一涯幽沉限聞見㸃
<pb:KR4h0082_WYG_012-6a>
㸃秋歸鴻翩翩春來燕天路萬里通胡寕絶遐睠竒姿
奪南國悵望愧踈賤良㑹慰夙心願君畢歡宴
　　　梅
竒植遺山澤英姿照古今醲熏滿三極貞色照平林年
運神孤王隂凝力獨任太清㴠妙影元氣托芳心薄雪
村村淡輕烟澗澗隂蒼茫何見晚邂逅却愁深南紀開
春事幽情寄碧岑自憐餘短䇿相對發清斟
　　　元真寺橋小憇
<pb:KR4h0082_WYG_012-6b>
古刹傳清梵横橋雨歇時年華流水去春事落花知宇
宙遺陳迹江山夲後期向來多薄命今日信枯黎
　　　栁下
是誰安宅子占得綠楊隂山色春來長溪流雨後深樹
遥飛鳥疾人近戱魚沉舟子舡頭望安知不解吟
　　陳晉齋
　　　次滕玉霄韻
自是男兒志四方明時上國快觀光儒冠誤我青綾被
<pb:KR4h0082_WYG_012-7a>
人品還君白玉堂取友平生半區宇論詩今日得濠梁
嵗寒只有梅和竹風雪相㸔味更長
　　　呈草廬吳司業
斯文樑棟在成均自許儒冠可立身拍塞胸襟五經笥
清髙地位十分春泰山北斗道行世赤箭靈芝意自新
多謝春風薦賢筆肯甘躍冶外陶鈞
　　甘虛庭
　　　贈羅浮山
<pb:KR4h0082_WYG_012-7b>
吾聞羅浮山中人綠樽吸盡梅花魂花間騎鯨度海門
吟詩小住江南村詩中有時得相見雪中何年得白戰
一朝文運天門開布衣飛上黄金䑓嫦娥却忌君年少
未許青雲致身早鬚睂半染燕山秋萬里歸來風格老
我家大白清海湄與君邂逅荷花溪大椿庭前酌美酒
長松石上㸔殘棋浩歌白雲動長嘯青雲飛篝燈便共
談秋雨喚起英雄語千古古來將相皆神仙劉侯諸葛
青雲士我願君今重弩力天上風雲生羽翼萬花立馬
<pb:KR4h0082_WYG_012-8a>
㸔遊龍錦袍露染天香濕功名得意早歸來擕手三山
弄明月
　　凌虛谷
　　　秋夜長
秋䖝嘖嘖寒沙底城頭秋月白如水二十五絃秋夜長
㸃㸃滴斷離人腸萬里一身風露涼家家秋砧搗衣忙
　　　行路難
日月髙懸天闕裏何曾照着幽泉底不見靈均伍子胥
<pb:KR4h0082_WYG_012-8b>
忠臣翻作啣寃鬼自昔拙人遭譖讒多因踈豎簸唇齒
片石鉗如巨闕鋒寸心險似瞿塘水行路難行路難羊
腸九盤那可攀只愁平地生㠝岏
　　髙孤雲
　　　午過半間僧室
入門聞香風一樹桂花吐方丈半鈎簾空山度疎雨銅
爐上秋烟茶甌到賔主對景適忘言齋鐘報亭午
　　　觀畫山水
<pb:KR4h0082_WYG_012-9a>
逺樹幽幽屋平沙欵款人片天殘雪意一墨萬山身意
到形臻玅工深筆有神髙堂風日永展玩四時新
怒石分雨水竒峰入半天野橋歸去路疎樹有無烟取
用非工到精神在意傳道心少終日物我趣忘年
　　　蠟燭
取貭蜂甜後融春火力深直中元有骨明處夲無心花
吐燒紅日龍盤照夜金剪殘更漏永樓月度髙林
　　應居仁
<pb:KR4h0082_WYG_012-9b>
　　　題歐陽氏楊妃春睡圖
咸陽宫殿開東風上林花發千樹紅啼鶯語燕弄白日
太真嬌痴睡正濃九華帳暖揎不掩鬢軃釵横慵整㸃
翠衾薄籠氷雪膚寳枕痕深紅玉臉三郎要與遊陽䑓
躞蹀曵踵床前來擁扶侍女逼卧側惺惚困眼初半開
畫工㑹此無窮意寫向屛帷留後世憑誰喚取春夢回
漁陽鼙鼔聲如雷
　　　送黄錄判宣城之官
<pb:KR4h0082_WYG_012-10a>
紫髯秀美黄使君逸志雄材卓不羣北上奎章朝天子
東遊寕國佐参軍征帆千里長江水官舍三年叠嶂雲
相望柏䑓應不逺好將政治播殊芬
　　　送舅氏楚山樂教授之金陵謁爕御史
金陵形勝壓江淮舅氏斯行亦快哉况有故人&KR1301;馬客
能無新句鳳凰䑓風髙薦剡天邊去雲擁除書日下來
遥想歸帆應快意江頭江樹發寒梅
　
<pb:KR4h0082_WYG_012-10b>
　
　
　
　
　
　
　
　元風雅前集巻十二

<pb:KR4h0082_WYG_013-1a>
欽定四庫全書
　元風雅姓氏後集目録
　　巻一
　　　鄧善之(文原/)
　　　盧彦威(亘/)
　　　王繼學(士熈/)
　　　王儀伯(結/)
　　　馬昂夫
<pb:KR4h0082_WYG_013-1b>
　　　曹子貞(元用/)
　　　叚惟徳(輔/)
　　　李齊賢
　　　張氷溪
　　　錢雪界
　　　叚天祐(吉甫/)
　　　李兩山(思衍/)
　　　吳養浩(善/)
<pb:KR4h0082_WYG_013-2a>
　　　祝直清(蕃/)
　　　上官伯圭
　　巻二
　　　祝元美
　　　周鈞山
　　　李仲公(存/)
　　　梁彦中(宜/)
　　　夏誠中
<pb:KR4h0082_WYG_013-2b>
　　　王秋江
　　　王虛白
　　　蔡九思
　　　張伯逺(立仁/)
　　　龔楚清
　　　黄伯玉
　　　白仁夀
　　　王子東
<pb:KR4h0082_WYG_013-3a>
　　　吳遜齋(文讓/)
　　　蔡聖謨
　　　康秋山
　　　吳宜甫(文誼/)
　　　方寒岩
　　　楊原岩
　　　姚江村(雲/)
　　　方景山(鳳/)
<pb:KR4h0082_WYG_013-3b>
　　巻三
　　　薛宗海(漢/)
　　　黄晉卿(溍/)
　　　李坦之(道坦/)
　　　范葯莊(晞文/)
　　　胡石塘(長孺/)
　　　戴祖禹(天錫/)
　　巻四
<pb:KR4h0082_WYG_013-4a>
　　　鄧牧心
　　　倪元鎮(瓉/)
　　　陳剛中(孚/)
　　　李鶴田(珏/)
　　　趙青山(文/)
　　　歐陽伯恭
　　　劉起潛(壎/)
　　　吳正傳(師道/)
<pb:KR4h0082_WYG_013-4b>
　　　于介翁(石/)
　　巻五
　　　王蘭思
　　　朱夲初
　　　查廣居(居廣/)
　　　田師孟(衍/)
　　　黄君瑞(復圭/)
　　　康里巙(子山/)
<pb:KR4h0082_WYG_013-5a>
　　　張天師
　　　薛𤣥卿(𤣥曦/)
　　　張一無
　　　黄松瀑(石翁/)
　　　于仲元
　　巻六
　　　危太朴(素/)
　　　楊季子(鑄/)
<pb:KR4h0082_WYG_013-5b>
　　　包淝川(淮/)
　　　周徳可
　　　陳敬齋
　　　舒元易
　　　偰世南
　　　王𤣥翰(漸/)
　　　髙况梅
　　　張南皋
<pb:KR4h0082_WYG_013-6a>
　　　危琴樂
　　　韓中村
　　　况肩吾(逵/)
　　　吕元卿
　　　陳小庭
　　　章養吾
　　　許存我
　　　劉恭叔
<pb:KR4h0082_WYG_013-6b>
　　　葉千林
　　　葉天趣
　　巻七
　　　虞伯生(集/)
　　　吳宗師(全節/)
　　　馬伯庸(祖常/)
　　　髙新甫
　　　太𤣥天師
<pb:KR4h0082_WYG_013-7a>
　　　太乙子
　　　夏紫清
　　　歐陽𤣥(原功/)
　　　揭曼碩(傒斯/)
　　　王倫徒
　　　王士㸃
　　　謝草池
　　　詹厚齋
<pb:KR4h0082_WYG_013-7b>
　　　程登庸
　　　吳月灣(存/)
　　　彭孟老
　　　李進齋(晉/)
　　　李絅齋(粲/)
　　　朱納山
　　　虞伯生(集/)
　　　詹厚齋
<pb:KR4h0082_WYG_013-8a>
　　巻八
　　　真山民(桂芳/)
　　　江學庭
　　　揭希韋(祐民/)
　　　許伯昭(晉孫/)
　　　謝南窓(升孫/)
　　　黄朴齋
　　　周老山
<pb:KR4h0082_WYG_013-8b>
　　　曾徳厚
　　　周梅邊
　　　周溪邊
　　　周幕溪
　　　黄誠性
　　　𫝊東郊
　　　黄季嬴
　　　劉叔逺
<pb:KR4h0082_WYG_013-9a>
　　　熊澗谷
　　巻九
　　　冨珠哩翀(子翬/)
　　　理伯容
　　　甘　恪
　　　陳是若
　　　劉孟曅
　　　劉夢羲
<pb:KR4h0082_WYG_013-9b>
　　　張小山(可久/)
　　　章伯亮
　　　拜特穆爾
　　　趙由儕
　　　郭君彦
　　　張明善
　　　貟怡然
　　巻十
<pb:KR4h0082_WYG_013-10a>
　　　楊信可
　　　鄧徳良
　　　李宗冽
　　　王尚志(東/)
　　　徐天逸
　　　施性初
　　巻十一
　　　熊勿軒(鉌/)
<pb:KR4h0082_WYG_013-10b>
　　　羅太痩
　　　雷　機(子樞/)
　　　毛静可(直方/)
　　　陳以仁
　　　陳野雲
　　　潘心月
　　　林徳暘(景熈/)
　　　趙芝室
<pb:KR4h0082_WYG_013-11a>
　　　羅梅我
　　　劉草窓
　　　張奎翁
　　　李孟陽
　　　徐雪坡
　　　凃竹逸
　　巻十二
　　　危希尹
<pb:KR4h0082_WYG_013-11b>
　　　李草窓
　　　嚴春山
　　　葉水村
　　　袁安道
　　　陳應江
　　　王劍川
　　　李䝉齋(簡/)
　　　陳天霽
<pb:KR4h0082_WYG_013-12a>
　　　鄭　溥
　　　孫斗齋
　　　劉南金
　　　吳師道(正傳/)

<pb:KR4h0082_WYG_014-1a>
欽定四庫全書
　元風雅後集巻一　　　　元　孫存吾　編
　　鄧善之
　　　贈墨士吳雪堂
永寕賜筆世安有易水良工今不傳了知膠漆用相得
亦悟膏火明自煎昔從䝉莊觀副墨老歸芸閣窮太𤣥
與子欲擬毛頴傳待我暇矣磨墨磚
　　盧彦威
<pb:KR4h0082_WYG_014-1b>
　　　送鄧善之提舉江浙(十首/)
北門古深嚴論思寄籌度自非鴻才世訓誥何猶作夫
君出巴蜀文采動京洛十年掌絲綸摛藻楊景爍荆璞
抱瑾瑜龍淵淬鋒鍔肻獻上林賦寕居天禄閣即今觀
浙江眷戀晞金雀黄圖鬱紫氣絳節生碧落依然難為
情清霜養飛藿
　　　其二
春秋秉筆削凜若執𤣥鉞君獨抱遺經結髪飽剞劂明
<pb:KR4h0082_WYG_014-2a>
剖是非心微探義理窟下視羣兒愚争端王正月朅來
奮直筆浩然心思絶王功與帝徳照臨日月揭胡為厭
詞林擬欲觀溟渤榮華若浮烟汗簡青不滅
　　　其三
詞林富聲華幾人得精悍悠悠三百年篇翰孰承纉夫
君清廟噐祼薦盛圭瓉五就惜繁纓九游載雲罕依依
風向翔忽忽月新滿泠然時雨晴篇章不可斷
　　　其四
<pb:KR4h0082_WYG_014-2b>
風雨妬芳華稂莠深嘉谷天地豈不仁盛徳禀命獨明
庭萃羣英四門延穆穆既卜渭水釣乂起傅岩築聲蓽
何岌嶪衆輻輳一轂鸞坡儼清韻碩人歌在軸願言往
從之星駕命宜宿豈知彼𤣥鳥戢翼辭雲屋幸無素絲
悲庻免窮途哭
　　　其五
離離天星髙皓皓雲月光候雁過楚澤蟋蟀鳴中堂天
時諒難測徒然多感傷念子去意逺沉&KR0104;結𠂻腸憶昔
<pb:KR4h0082_WYG_014-3a>
初奉歡露白春蘭芳清樽罷新製妙趣深濠梁飛景急
西匿川流浩湯湯𤣥髪凄嵗晚木脱天雨霜蔓草豈容
惜松栢在髙岡
　　　其六
翰林與元子武庫森戈矛英聲邁千古逸韻横九州與
君契金蘭投分何綢繆清和謝夷恵典刑追韓歐坐令
人文煥允塞昭王猷念君獨逺遊寥落行人愁木痩楚
山曉風浄寒江流何當駕飛車都宴崑崙丘塵埃滿腥
<pb:KR4h0082_WYG_014-3b>
腐朝暮同蜉蝣
　　　其七
暘谷上寒日影射扶桑枝&KR1407;息及中天流光&KR0826;難持人
生百年内昂昂何所施孤鴻東南征浮雲西北馳可憐
萬感身㑹合須㬰期安得弄明月皎皎逺憂疑折花芙
蓉浦蕩漿江漢涯&KR0278;游以卒嵗身名良不隳
　　　其八
游雲蒼鱗穹閶闔不可呌徒令虎豹闗日月近輝耀濛
<pb:KR4h0082_WYG_014-4a>
濛八表塵隠隠萬彚竅冺然一歸途伊誰執其要栖栖
聖者徒禮樂懐&KR0444;緲閉門忍朝饑風雨深蓬蓼今年江
海去光景短螢爝禾黍滿故墟閭巷餘返照揮絃送飛
鴻古今一長嘯
　　　其九
昔我適吳㑹日夕承歡顔髙堂樂起舞綵服何斒斕東
潮洶波濤西湖翠烟鬟北歸餘十年謬跡通朝班家禍
一朝集音容何可攀悲號蒼穹逈往事思日艱命窮時
<pb:KR4h0082_WYG_014-4b>
亦迫志弱體自孱安得騰化術從君超人寰執手不忍
訣臨風涕空潸
　　　其十
我留君勿思君歸我當憶十年膠在漆一旦各異域吳
江激微波震澤起暝色鵾鵬隔天地雁鶩雜南北念我
平生友愴恨摧胸臆獨㸔燕山雲嵗暮日初昃永言長
風翔情寄南飛翼
　　　九月十日接駕回因遊香山寺飲于西崖之上
<pb:KR4h0082_WYG_014-5a>
　　　酒酣呈主人
迎鑾北去迷風沙㸔山西來走烟霞蒼山朝含太古色
長松百尺凌雲斜傑觀重樓炫金碧笑拍䦨干倚天立
出門却得望東山紅樹青林亂秋色痛飲崩崖吸鯨川
徑欲醉倒秋風前但恨浮雲閉白日使我不得瞻青天
忽忽今年負重九樹老山空復何有莫將身世愧淵明
縱有黄花無此酒
　　　奉賀李秋谷平章宿西郊
<pb:KR4h0082_WYG_014-5b>
春生騎吏飛塵外便覺髙情逺世紛酒泛香泉清易冽
夢侵仙骨冷難曛珠生滄海還驚月鶴舞層霄不見雲
無象太平今有象共欣良相遇明君
　　王繼學(参政東平人/)
　　　送華山歸隠西湖
方士求仙入滄海十二城樓定何在金銅移盤露滿天
琪樹離離人不采軒轅髙拱聖明居羣仙真人左右趨
青牛谷口迎紫氣白鶴洞中傳素書珊珊鳴珮星辰逺
<pb:KR4h0082_WYG_014-6a>
寂寂珠庭雲霧虛脩髯如漆古仙子玉林芙蓉染衣水
九關髙塞不可留歸去江湖種蘭芷山頭宫殿風玲瓏
𤣥猱飛來千尺松閒房誦經鐘磬响石壁題詩苔蘚封
欲向君王乞祠禄安排杖履來相從
　　　和馬伯庸見寄(二首/)
侍臣催講玉階西雲净觚稜曉色低天闢神州卑兩漢
地連碣石轉三齊含香晝永閒青𤨏視草堂深濕紫泥
最憶東山老松樹秋風應有鶴來棲
<pb:KR4h0082_WYG_014-6b>
長堤芳草遍灤河誰買扁舟繫樹槎金帳薫風生殿角
畫樓晴霧宿簷阿萬年枝上烏啼早九奏階前鳳舞多
供奉老來文采盡詩壇昨夜又投戈
　　　送朱夲初住玉隆
官河新栁雪初融仙客歸舟背楚鴻鐵杖晝閒山似玉
石樓人静水如空煮茶榻畔延徐孺燒藥爐邉覔葛洪
天上雲多白鶴去子規何事怨東風
　　王儀伯
<pb:KR4h0082_WYG_014-7a>
　　　和馬伯庸韻
金馬門東畫省西千官花覆曙光低九莖芝蓋雲衣合
百石銅盤露顆齊鹿栅已營脩竹塢燕巢還補落花泥
上林伏日金桃熟鸚鵡來時不敢棲
　　馬昂夫(達嚕噶齊/)
　　　送僧
遊遍匡廬紫翠峰片雲吹影浙江東曇花貝葉春三月
布韈青鞋山萬重禪性若灰終有味機鋒掣電夲來空
<pb:KR4h0082_WYG_014-7b>
問師此别知何處笑指天邊月正中
　　曹子貞(禮部尚書東平人/)
　　　和趙子昂韻二首
灤水橋邊御道西酒旗閒掛夕陽低春從緑樹隂中老
雲補蒼山闕處齊𦘕㦸遥臨青𤨏闥紫騮解惜錦障泥
鸞皇自為明時出宜傍上林髙處棲
栁簇金溝蘸碧波雲深貝闕瞰重坡鳳凰曲奏鈞天樂
烏鵲橋通織女河萬井閭閻春浩蕩六街車馬曉坡陀
<pb:KR4h0082_WYG_014-8a>
山人素有林泉興柰此承明侍從何
　　叚惟徳(参政河東人/)
　　　登岳陽樓
羣江西來與天平天壤巨浸開洞庭雄吞三湘隘七澤
中蟠萬古君山青我行持節按廣海驛騎暫駐巴陵城
巴陵城樓冠天下風軒月户雲霧屛平生夢想今始到
危欄乍倚心魂驚初疑太極渾未判日月往復凌空明
又疑此世墮物外弱水萬里環蓬瀛湖山得意有如此
<pb:KR4h0082_WYG_014-8b>
况乃佳客聨簮纓金杯浮動玉色酒滿懐情思春雲生
魚龍掀舞怒濤起眼花落日揺青冥軒皇廣樂𣺌遺响
芳洲寳瑟愁湘靈丹丘謫仙竟何許幾欲八表追遐齡
孤心未了忠孝願敢念緑髪潜凋零聖神一視無逺邇
恩風化雨浹四溟尋常嘯聚犬豕爾瘴烟一洗霜天清
歸鞭咫尺覲慈母細語八千山水程孰能閉置若新婦
正要磊落肝胆傾酒酣拂袖下樓去忽聽過雁雲邊聲
　　李齊賢(青州人/)
<pb:KR4h0082_WYG_014-9a>
　　　鳳不來韶九成䑓作
鳳不來遼東海髙䑓已荒人未改當時别舜返崐丘如
何一去三千載人間豈無青琅玕孤栖未必天霜寒致
君堯舜我有術來儀好向宫庭前鳳&KR0006;鳳&KR0006;今當還
　　張氷溪(總管/)
　　　贈醫士
秘方肘後愈沉疴胗脉端能細叔和更效叔微積隂徳
不須種杏滿林多
<pb:KR4h0082_WYG_014-9b>
　　錢雪界(萬户/)
　　　寄隠空兼柬&KR0607;景仁
山間初别記時清笑我何痴老客情杜宇聲中思去就
蝸牛角上寄輸嬴久知世慮非常道每愧丹經未續盟
容我簷前助薪水也將琴劍掛神京
　　叚天祐(汴人/)
　　　餞祝直清
慷慨豪談髪指冠讀書不作腐儒酸頖宫文學多髙弟
<pb:KR4h0082_WYG_014-10a>
祖道詞章盡逹官著述正宜登玉署敷陳長擬對金鑾
朔雲燕樹三千里清夜思君嶺月團
　　李兩山(禮部侍郎番易人/)
　　　鬻孫謡
白頭老翁髪垂領牽孫與客摩孫頂翁年八十死無恤
憐汝孩童困饑饉去年雖旱猶禾熟今年飛霜先殺菽
去年饑饉猶一粥今年饑饉無餘粟客謝老翁將孫去
淚下如絲不能語零丁老病惟一身獨卧茅簷夜深雨
<pb:KR4h0082_WYG_014-10b>
夢回猶自誤呼孫縣吏催租更打門
　　　元日
笋班玉立五雲階曽醉天家舞馬杯坐困庾樓分月久
明從堯殿帶春來洪鈞暖入官橋栁金鼎香傳驛使梅
爆竹一聲春夢曉沉香亭畔牡丹開
　　　上雷御史
䑓上棲烏顫曉寒朱簾雲静楚天寛星芒揺動龍阿劍
霜氣横陳豸角冠苦透柏心風力勁清臨梅影雪痕乾
<pb:KR4h0082_WYG_014-11a>
渾源聞有傳家譜夜露心香借易㸔
　　　妙髙䑓
危亭新構客持觴雨浥欄杆面面凉烟外好山供水墨
風前老樹奏笙簧接天净緑秋江白着地彤雲晚稲黄
騕&KR1153;絲鞭歸興逸水晶宫殿桂花香
　　　次韻單徒提舉
百蠻冠帶悉來庭九虎臨關萬雉城漢殿風馳十行詔
唐藩雷動衆軍聲海涵春育民膏澤雨施雲行天性情
<pb:KR4h0082_WYG_014-11b>
聽得老癃扶杖語紫微垣畔泰堦平
　　吳養浩(儒學教授上饒人/)
　　　象山山長岳仲逺美仕
象山天下秀中有陸公祠聖道開千載皇天粲一儀垣
墻空草樹禮貎見尊&KR0212;惟有岳山長三年今在茲
　　祝直清(儒學教授上饒人/)
　　　和貫學士月氐王頭飲噐歌
單于寳刀寒映雪月氐髑髏飲寃血泥丸真人辭絳宫
<pb:KR4h0082_WYG_014-12a>
麯生時能醉其骨閼氏夜帳蒲萄香拍(闕/)春霞灔秋月
賢王起舞谷蠡歌傳勸歡呼兩耳熱燈前人影半䦨殘
燈後有燐已明滅持杯夲為澆嶙峋胡為對此傷精魂
弓蛇猶能致惑疾智瑶豈是無心人頭顱如許當速朽
生擒誤入仇家手忍將鳴鏑射頭曼吁嗟降王爾胡有
後來漢使渃水東猶待留犁澆盟酒
　　　二畫
斷岸蒼烟喬木小橋野店村舂一曲晚風樵唱翛然林
<pb:KR4h0082_WYG_014-12b>
下相逢
叠嶂半空懸瀑平林隔岸層䑓風雨一川烟浪扁舟何
處歸來
　　上官伯圭(安仁人/)
　　　上秦王巴延太師右丞相
今代麒麟苐一功勳王師相錫秦封作為霖雨三農望
旋轉乾坤萬國宗龍虎䑓前春盎盎鳯凰池上日溶溶
曵裾舊是王門客又侍金鑾八九重
<pb:KR4h0082_WYG_014-13a>
　
　
　
　
　
　
　
　
<pb:KR4h0082_WYG_014-13b>
　
　
　
　
　
　
　
　元風雅後集巻一

<pb:KR4h0082_WYG_015-1a>
欽定四庫全書
　元風雅後集巻二　　　　元　孫存吾　編
　　祝元美(上饒人/)
　　　贄王從又御史
志士身未達端居若無為一朝立清要掃决浮雲披王
君北方彦絢練丹鳳姿經綸有術業大節能素持青驄
入南臺白柬晨霜飛惟時摠六職百職不敢墮鷹鸇擊
霄漢鴞獍安得窺苦心在庠序勉勵兼有遺春秋嚴大
<pb:KR4h0082_WYG_015-1b>
祀禮數推毫釐温然載言笑匪怒伊教之青青歌子衿
荒穢久不治明公欲振廢恩乂當兼施吾儒貴𥙷報豈
直分寸禆胡為往庻役猥吏令得欺以茲失生遂衣冠
困塗泥何當復其徭庻使迴澆漓神駒一超越駑馬思
驅馳芻蕘倘可問風俗期當移我生萬山中耕鑿甘自
怡奈何苦隳突雞犬不得栖遂令布衣士何猶食山薇
彈冠出岩壑逝拯斯民疲浩歌視行雲白日迴清輝明
公一攬轡慷慨投茲時
<pb:KR4h0082_WYG_015-2a>
　　周鈞山
　　　訪劉須溪
西山一簾雨相對在溪邊取履今何代回頭恐是仙半
生空四海一句可千年歸去龍須下桃花屋角烟
　　李仲公(安仁人/)
　　　送洪教授
忠宣盛澤餘孫子分教如今在栁州此心初不異孔孟
何俗莫可回商周玉堂金馬自兹始九嶷三湘因得遊
<pb:KR4h0082_WYG_015-2b>
蠻客舟車過如織安書時遣到蠙州
　　　題吳閑閑齊草堂
齊老齊老人齊老多少世人齊不老史家父母昔齊老
吳家父母今齊老當年落筆山岳光三百餘年歸此堂
秋塵如烟隔精彩白髪眼明猶再拜
　　梁彦中(儒學提舉/)
　　　公餘
山郭蕭踈似野居公餘經史足相娛雨聲喧寂雲來往
<pb:KR4h0082_WYG_015-3a>
嵐色沙深烟有無畏酒久閒頭上帽苦吟頻鑷鏡中鬚
茅亭閒掩無人到卧聽風簷鳥雀呼
　　　春晝
溪水揺光動粉牆雲山倒影蘸吟觴一庭芳樹清隂薄
千尺遊絲白日長風細栁塘鶯語滑泥融花徑燕飛忙
乾坤俯仰窺難盡花栁無情種種香
　　　龍門
天險誰非禹鑿功神靈闢此一何雄翠峰傍矗雙棖峻
<pb:KR4h0082_WYG_015-3b>
白浪中穿一閾通萬馬奔崩路南北六鰲纒繞日西東
神扃永壮三都勢迥壓崤凾百二重
　　　旅懷和孟昌道韻
幽蘭凝露泫如啼獨愛含香滿竹扉信口詩成寕見悞
快心事過漸知非故山路逺音書少小院苔深好客稀
誰慰荒寒一尊酒滿城風雨送春歸
　　夏城中(安仁人/)
　　　元日
<pb:KR4h0082_WYG_015-4a>
天門啟曙翠烟寒遥想新年聖體安蠻貊來朝脩貢職
臣僚入覲集衣冠香浮蘭砌風初静仗對薇垣露欲乾
獻賦何年趨近宻金閨通籍未應難
　　王秋江(上饒人/)
　　　次韻周君和
贔負終風拂老懐陽春那得一枝來睢䧱不見周南化
豹虎徒興王粲哀背冷極思簷外日耳聾難聽地中雷
翻思飛雪清泠處二十年前共舉杯
<pb:KR4h0082_WYG_015-4b>
　　　秃筆
被褐深居未出林摧殘豈信有如今㧞毛夲欲利天下
秃鬢方知負此心老死不歸刀吏守平生常得近臣簮
斯文功在終難冺月裡東君有好吟
　　王虛白(上饒人/)
　　　贈人
　　　　郡武王佩傅光甫之未有子也病疫將死妻
　　　　何囓指&KR0377;血請身代夫死以延其嗣翌日何
<pb:KR4h0082_WYG_015-5a>
　　　　卒而光甫活今六十年其子好古遵治命遷
　　　　何柩合𦵏
淋漓血指疾呼天一篆才通淚徹泉厲鬼有靈當兩活
史書無愧可千年龍沉津水劍重合頭破秦庭璧自全
勿謂彼蒼無老眼書香一脉一氶傳
　　　贈地理人
知君再世挾囊青我亦能知造化情好在主人方寸地
渠家代代有公卿
<pb:KR4h0082_WYG_015-5b>
　　蔡九思(上饒人/)
　　　訪太𤣥天師
飛車擁蓋下三神曠視齊州九㸃塵黄石穀城千載意
翠壺蓬島四時春嵩髙海濶丹書逺地闢天開紫氣新
見説桃花紅萬樹扁舟來問武陵津
　　　雜興二首
鬱鬱桑與柘環圃俱凄凄采之樂蠶饑復見青滿枝廣
疇稲田多種之恐遲遲蠶婦與老農何嘗一解眉芳春
<pb:KR4h0082_WYG_015-6a>
各載酒競覩羣葩竒錦衣與稲粱辛苦元不知
鸞鵬與騏驥迹逺識者稀鸛鶴與鷦鷯或亦摩上飛和
鳴相上下惜無養由基閉門思古人玩物真何為聖賢
不我欺千載還相期
　　張伯逺
　　　餞祝直清
朝餐徂林橡夕飲虎窟泉幽棲豈不逸于道為未全是
以少微星含輝麗中天雲蘿謝招隠冠帶趨興賢魯生
<pb:KR4h0082_WYG_015-6b>
贊制作商老安疑然董子述徴驗賈誼明經權盛徳有
遭逢志士無棄捐長貧若忘世一出垂千年析枚楚山
阿賦詩江水邊寂寞思古人中懐為君宣
　　　象山山長岳仲逺美任歸浙
石泉笙磬静微聞百尺蒼松立在門道學宗風陸夫子
故家遺澤岳王孫忠臣有後天心定治世無為聖教尊
官序改遷從此上記曽師友渉淵源
　　龔楚清
<pb:KR4h0082_WYG_015-7a>
　　　送孟和卿平陽尋母
杜羔念母心最苦豈意一朝逢澤潞母驚兒貌似乃翁
兒抱母啼淚如雨五十孺慕朱夀昌刺血寫經毛髪蒼
間關同州晚相見迎侍親輿歸故鄉人生百年一彈指
母恩未報情曷已團欒樽前舞綵衣大勝世間朱與紫
子行萬里渉風沙誓不見母不還家兒今髪落母應老
道傍觀者還咨嗟臨川孟氏號雍睦家世來此澶淵族
婆娑老暮紫荆花料想春風依舊緑
<pb:KR4h0082_WYG_015-7b>
　　黄伯玉(上饒人/)
　　　相字
倉頡紛紜巧思傳多君巧外更𤣥𤣥萬形一理推無盡
試究庖犧未畫前
　　白仁夀(上饒人/)
　　　書事
太羮元無味大章夲希音音繁入人耳味美適人心是
以保身難惴惴如臨深百戰茍一失勇氣未足欽今若
<pb:KR4h0082_WYG_015-8a>
不學古後何法于今
　　王子東(上饒人/)
　　　採桑歌
翻雲鳥鴉影鬖髿颭風白燕雙傞傞横波凝流歛螓蛾
吳蚕飼餧饑則那十纎挽柔剪緑柯六幅暗露侵襦䋪
饔飱驀誤晷刻過蚕饑葉稀寕不瘥千頭萬緒豈敢吪
終以暖事期絲紽錦帷綉幌相婆娑人情好耕不厭多
倚門刺紋來聽歌載青載黄胡側頗樹間耳語慎勿哦
<pb:KR4h0082_WYG_015-8b>
萬一出口他人呵纂纂桑葚如鳩何
　　　新春新月
舉頭見新月低頭過新年新年幾回新新月幾度圓鍊
石屑寳功難全娥能竊藥終孤眠夢中蝴蝶飛翩翩花
草何意争春妍&KR0104;杞之&KR0104;逐夸顛無情有情憐不憐長
星不飲酒牽牛不服田東風解織千機錦要我來往在
雨前
　　　張洪崖神遊圖
<pb:KR4h0082_WYG_015-9a>
　　　　洪崖即果老唐𤣥宗以玉真妃故洪崖去之
　　　　往來長安騎白騾名白雲㩦五童以酒瓢詩
　　　　巻書囊隨之
開元天子舊相知一笑曾縁降玉妃囊括無言𤣥自得
瓢虛有酒醉同歸晚山殘夢清塵逺春圃靈苗白雪肥
回首長安西日外神遊何處片雲飛
　　　和胡梅復白鷴
若為見月倍思家偶意名禽起句華拂羽増明聨縞袂
<pb:KR4h0082_WYG_015-9b>
綴冠合粲蹙嬌花朝尋暖草雲連谷夜擁寒坡雪載沙
只與鶴琴清作伴可能無夢繞烟霞
　　　中秋
青天化作白玉盤捧出七寳玻瓈觴姮娥起舞太白醉
如此風流胡可忘北斗酌取瓊河漿秋風製就芙蓉裳
龍吟泓下虎嘯壑誰能着耳聽啼螀
　　吳遜齋(龍溪縣尹/)
　　　戊寅雪後和謝提舉韻
<pb:KR4h0082_WYG_015-10a>
鏞城正月雪初霽賸得官閒吟嘯中萬國山河開夀域
九霄風日播春融竹依栢樹増新翠梅與桃花間小紅
王化盡無偏黨處故教冷暖搃相同
　　　新創暖閣謝小山韻
未學淵明去惟賢康節多人生貴真正物育在中和待
闕聽常選隨流創小窩静心無個事得趣付賡歌
　　蔡聖謨
　　　呈鄧善之廵遊江東道
<pb:KR4h0082_WYG_015-10b>
白日千年天有定青㝠萬里月無聲相期逺大崇明徳
力賛雍熈答聖明
　　　答方漢杰
雲舒黄道日光輝遺逸山林固未宜每歎劉蕡文字美
獨憐徐樂聘書遲艱難適足成吾事叢脞何能䘮自期
北極去天無咫尺滄溟到海有枝岐
　　康秋山
　　　留别
<pb:KR4h0082_WYG_015-11a>
撥灰好共話冬蘭莫歎無魚鋏便彈更為梅花留半日
勝如别後寄來㸔
　　吳宜甫(文誼/)
　　　内齋一所顔曰養正翰林學士虞邵菴先生作
　　　記賦詩一首旦夕自警
養正深期徳日新詩書萬巻友前人自脩已是工程定
熟讀方知意味真豹尚隠時文欲澤蠖于屈處義求伸
龜山岏岏千年在道脉綿綿一氣春
<pb:KR4h0082_WYG_015-11b>
　　　外齋一所顔曰學思思學進士張在中州判作
　　　記賦詩一首
五典三綱與四維鳶飛魚躍貴真知霜前攬實甘回味
雪裡梅花不受緇家在先儒文獻里生逢天子聖明時
惕然起立晴窓下題作學思思學詩
　　方寒岩
　　　别舘
别舘數孤蹟無聊謾坐窮長年人事外永夕客懐中無
<pb:KR4h0082_WYG_015-12a>
酒睡難着有詩貧不同衾寒起附火挑撥幾星紅
　　楊原岩
　　　九日過大勝關宿黄陂小飲
痩藤髙樹鬱荒寒細路懸崖重險艱征戰幾何飲白骨
鄉關如此隔青山驛亭帶暝人争聚澤國經秋雁自還
滿目黄花一盃酒人生何地不開顔
　　姚江村
　　　大愚寺即事
<pb:KR4h0082_WYG_015-12b>
雷公逐龍度松了急雨横穿日脚斜開户不知渠水滿
一時浸到玉簮花
　　方景山
　　　雜詠十首
反哺烏曰慈食母梟名惡如烏莫如梟人心當自覺
馬舞睨禄山猴朝識朱温人豈不若獸變故轍負恩
鵾鵬奮雲霄尺鷃棲野草物各適其天夫豈論大小
蜂房開户牖蟻穴有官守究竟物皆然梦幻君知否
<pb:KR4h0082_WYG_015-13a>
小哉蠻觸戰鄙甚蛙蠅怒逹人能大觀夲以和平故
瑞世鳳鳴陽司晨鷄鳴丑呶呶取人憎亂蟬合緘口
蠶繭每利人蛛網偏害物利害夐不同其間僅絲忽
猿啼不窺窓牛馴常露地伏虎與降龍此理元無二
解牛中肻綮相馬外驪黄從知得三昧意到形自忘
蟻封罅隙地蛙井咫尺天那能致廣大此道誰為傳
　
　
<pb:KR4h0082_WYG_015-13b>
　
　
　
　
　
　
　
　元風雅後集巻二

<pb:KR4h0082_WYG_016-1a>
欽定四庫全書
　元風雅後集巻三　　　　元　孫存吾　編
　　薛宗海(國子助教/)¶
　　　閒閒真人生朝¶
天正子月一陽回春入環樞已放梅夀酒淋漓傾九醖¶
仙階縹緲接三台凾關昔日青牛渡華表他年白鶴來¶
更向何方覔鰲島帝垣東畔是蓬萊¶
　　　送馬伯庸南祀崧恒淮瀆
<pb:KR4h0082_WYG_016-1b>
總章盛金徳齊明赫當宁皇皇遣天使肅肅承聖語三¶
薰禮岳瀆萬里渉梁楚祝釐歸堯舜降神出申甫南斗¶
迎文星西風起儀羽樂張洞庭月斾濕湘岸雨壮吟鄙¶
騷怨髙馳洗塵腐過家猿鶴喜攬轡鴻雁聚青闈閔賢¶
勞黄屋深記注歸騎慎勿徐席虚玉堂署<md:KR4h0082_SBCK_002-1b>¶　　　都城曉起和張漢杰韻¶
扶桑日射蓬萊頂下視瑶都森萬井金門未啟曙光寒¶
月落觚稜微有影枕上遊士夢未回喔喔鄰雞為呼醒
<pb:KR4h0082_WYG_016-2a>
知君曉約糓城翁再擬銘功漢鐘鼎杏村天近易為春¶
莫厭西齋官獨冷¶
　　　題劉理之木石¶
木石山人枕溪曲盡日㸔山如不足一朝木石真到眼¶
昔者寓言今實録何年老楠生長空山中枯根入地蟠¶
蛟龍嵌竇玲瓏削蒼壁宛如當年蘇老之三峰浪齧沙¶
沿嵗時久豈知竟落漁人手漁人好飲君好竒䭾入君¶
家博升斗君不見嗜石相國李與牛不惜千金購羅搜
<pb:KR4h0082_WYG_016-2b>
豈知山人奄有一丘壑只費平原五督郵¶
　　　盤車圖<md:KR4h0082_SBCK_002-2a>¶車亨亨石徑犖确輪欲摧疲牛分寸挽莫前前車後車¶
相逐來大府城門倚天開羣山雪深白皚皚卒夫鞭牛¶
凍墮指轉輸號令如風雷官中委積等塵土黔黎膏血¶
無復回君不見明時屢散粟與帛桃林之牛亦悠哉不¶
知何代畫此景我自一見令心哀¶
　　　和鄭應奉雜詩¶六首
<pb:KR4h0082_WYG_016-3a>
茫茫穹壤間環溪大州九壮遊不及辰坐待迫蒲栁窮¶
通付分定逹識當順受但願薰風詩在在民物阜一瓢¶
安菽水吾計亦良厚¶
當年東山翁笑傲聊永日弓旌一朝下萬里赴星驛回¶
頭故山友十見秋栢實峩峩東觀中大書黒如漆想見¶
日暮歸沙輕馬蹄疾¶
淳風散已久青黄陋窪樽婉孌争媚好役智空自昏豈<md:KR4h0082_SBCK_002-2b>¶知葛天民無言道彌敦我有白雲操泠泠寄桐孫調古
<pb:KR4h0082_WYG_016-3b>
識者寡幽探萬化源¶
驅車渉逺道日晏不知疲一見嵩華髙始覺培塿卑吾¶
道麗天壤昭昭匪難知千金買刀圭但為方士欺贏粮¶
往問道去結汗漫期¶
志士方盛時危冠怒冲髪猛心石為開壮氣山可㧞安¶
知横江鯨中路螻蟻狎所以巢居子商歌竟不輟歌竟¶
寂無言坐聽天籟發¶
宦遊夢入槐宴坐肘生栁出處亦何常臨岐一分手光
<pb:KR4h0082_WYG_016-4a>
隂不可玩嵗月坂丸走軒裳百年間竹帛千載後永願¶
堅素心舊學安敢負¶
　　　夜歸¶
有客有客胡未歸長安三見秋葉飛警霜老鶴夜不寐<md:KR4h0082_SBCK_002-3a>¶弔月孤雁寒無依紛紛北里厭梁肉落落西山甘蕨薇¶
人生窮逹各有命何須終夜泣牛衣¶
　　　畫馬¶
世上駑駘眩凡目祗今誰識馬中龍昂頭振鬛長鳴處
<pb:KR4h0082_WYG_016-4b>
似向秋風訴未逢¶
　　　九月晦日¶
九月晦日終夜雨酒醒無處着閒愁起聞更張有¶明詔
實與萬國同戚休¶
今年年豊糓差賤白米應饑翳桑夫飛蝗是處有遺孽¶
未審臘前能雪無¶
　　黄晉卿(同知/)¶
　　　晉卞將軍墓
<pb:KR4h0082_WYG_016-5a>
江左失其御强臣布中區歡娛一以乖狂猘無趦趄黄<md:KR4h0082_SBCK_002-3b>¶屋播草野彤庭交劍殳事樞始誰秉捧首如奔狐偉兹¶
百世士死與二子俱孤忠耿未昧足以孚豚魚義旗果¶
東指白日開天衢孰最撥亂功之人或其徒伊昔大雅¶
廢語言鄙文儒禾黍已横委衣冠尚舒徐屹然見砥柱¶
獨障狂瀾趨大節固如此捐金乃其餘青簡煥遺烈蒼¶
棒閉幽墟日夕悲吹多天髙年運徂世方用骫骳猶將¶
塊𤣥虛江濤𣺌在望雪涕空漣洳
<pb:KR4h0082_WYG_016-5b>
　　　送俞美之判官暨陽¶
苧蘿山前碧溪水花顔玉貌今誰是祗見操觚道上兒¶
骨束枮柴髪垂耳周家忠厚及草木忍令赤地連千里¶
夜飛尺一遣緹屏想見春風下車始憶昔君侯年少初¶
力全季母甘捐軀麻鞋上殿衣見肘歸來束帶懸銀魚¶
頗聞爾曹久待哺㷀㷀萬目同㫿盱晨飱秣馬赴所主<md:KR4h0082_SBCK_002-4a>¶擊鮮上冡無躊躇念君自是醫國手看活羣兒如活母¶
平生夲草閲已熟野葛山榆尚何取若為箋天乞借材
<pb:KR4h0082_WYG_016-6a>
盡蹢東土歸仁夀鄙夫不用𤱶畝憂但為作歌貽不朽¶
　　　金陵懐古¶
五雲零落渺天涯陳迹蒼茫日自斜畫角已吹邊塞曲¶
紅藍新長内園花可憐遺老埋黄壤曾倚春風望翠華¶
好在北山猿與鶴依然同住舊烟霞¶
　　　偶成¶
厯厯謀營度眼明獨榰髙枕數殘更薄遊已倦新彈鋏¶
舊業猶餘未棄檠一雨近晴初月色兩虫専夜故秋聲
<pb:KR4h0082_WYG_016-6b>
情知三十非年少已覺人間有後生¶
　　　陪仇先生登石頭城¶
談笑逢諸葛登臨失故亭薄遊成汗漫髙歩覺竛&KR0008;江<md:KR4h0082_SBCK_002-4b>¶近通淮碧山遥入楚青平生一盃酒及此慰飄零¶
　　　有感¶
橘柚青黄照眼垂秋風籬落自紛披頗聞玉食登蠻果¶
不獨涪州有荔枝¶
　　　劉蕡祠堂
<pb:KR4h0082_WYG_016-7a>
劉君古遺直祠堂在邱園嵯此豪傑窟文雄歘孤騫平¶
生二三䇿匪傲明主恩𤨏𤨏談失得無乃市井言憑髙¶
一長望苦厭車馬喧微風過踈雨青山滿前軒隂晴歘¶
異態浮雲實無根悠悠千載心去去無復論¶
　　　居庸關¶
連山東北趨中斷忽如鑿萬古争一門天險不可薄¶聖
人大無外善閉非楗鑰車行已方軌關吏迭擊柝居¶民
動成市廬井互聨絡幽龕白雲聚石磑清泉落地雖<md:KR4h0082_SBCK_002-5a>¶臨
<pb:KR4h0082_WYG_016-7b>
要衝俗乃近淳朴政須記桃源不必銘劍閣僕夫跽¶謂
我無為久淹泊山川豈不好但恐風雨惡¶
　　　榆林¶
崇崇道旁土云是古長城却尋長城窟飲馬水不腥斯¶
人亦何幸生時属休明向來邊陲地今見風塵清禾黍¶
被行路牛羊散郊坰儒臣沗載筆¶帝力猗難名¶
　　　槍竿嶺¶
憶昔賜第歸吾母適初度蹉蛇嵗年晚今辰在中路居
<pb:KR4h0082_WYG_016-8a>
人誇具慶游子慙叱馭茲山稱最髙揚鞭入烟霧矗矗¶
多峭峰䝉䝉饒雜樹﨑嶇共攀援躑躅頻返顧陳情未¶
成表登髙詎能賦獨憐桑乾水逺向盧溝去¶
　　　李老谷<md:KR4h0082_SBCK_002-5b>¶緑厓一徑微入谷雙崦窄宻林日易曛况乃雲雨積行¶
人望烟火客舍依山色家僮為張燈野老煩避席未覺¶
風俗殊祗驚關河隔嚴程不可緩子規勿勸客¶
　　　赤城
<pb:KR4h0082_WYG_016-8b>
雞鳴秣吾馬晚飯山中行何以慰旅懐赤城有嘉名灘¶
長石齒齒細樹風泠泠時見岩壁間粲若丹沙明温泉¶
發其陽撝訶勤百靈前峰指金閣真境摽珠庭白道人¶
跡稀青厓雲氣生信美無少留緬焉起予情¶
　　　龍門¶
竦身望龍門緩轡何兀兀溪迴愁屢度雨横驚暴溢兩¶
厓儼相向百水怒争出人言馬上郎快意每多失自非¶
渥洼種不得矜健疾飄飄蟣蝨臣凛凛黿鼉窟皇靈重
<pb:KR4h0082_WYG_016-9a>
覆冒利渉用終吉迴睨向所經千障隠朝日青林外盤<md:KR4h0082_SBCK_002-6a>¶紆黄流中蕩潏後來未渠央君子宜戰栗¶
　　　獨石¶
解鞍及亭午稍欣烟霧收蒼然衆山出歴歴如雕&KR2450;前¶
瞻一石獨靈宫居上頭頗聞去年夏水激龍騰湫走避¶
登屋山半夜齊呀咻幸茲溪澗中今作清淺流晏安不¶
可懐變化誠難求翠華𣺌在望行矣無淹留¶
　　　李陵䑓
<pb:KR4h0082_WYG_016-9b>
日暮官道邊土室容小憇漢將安在哉荒䑓猶彷彿低¶
徊為之久懐古増欷歔長風吹曠野飛雨千里至蕭條¶
蒼山根草木餘爽氣嘗憐司馬公予集多深意奏對實¶
至情論録存大義史臣司述作遺則敢失墜¶
　　　上都分院¶
晨興過桓州旭日生蒼涼舉頭見觚稜金碧何巍煌洪<md:KR4h0082_SBCK_002-6b>¶河貫其前青山環四旁莫從玉堂署鰲峰屹中央井階¶
對閣老官燭分餘光琴册森在側談笑來清觴在列無
<pb:KR4h0082_WYG_016-10a>
所為陳詩詠黄唐¶帝鄉豈不樂父母不得將起視雲漢
低垂星爛寒芒南¶飛有㝠鴻邈哉天際翔¶
　　　檐子窪¶
自從始出關數日走崖谷迢迢度偏嶺險盡平水陸坡¶
陀皆土山髙下紛起伏連天暗豐草不復見林木行人¶
烟際來牛羊雨中牧颯然衣裳單咫尺異寒燠竚立方¶
有懐相逢乃問俗畏途宜疾驅更傍灤河宿¶
　　　金陵送人歸豫章
<pb:KR4h0082_WYG_016-10b>
已覺栖遲懶曵裾可能為我强踟躇一㠶秋色紅塵外¶
千里江關白雁初建業水清誰共飲潯陽潮斷定無書<md:KR4h0082_SBCK_002-7a>¶黄金未盡龍顔在莫種桃花學隠居¶
　　李坦之¶
　　　紈扇行¶
誰家玉貌䝉清霏手揮紈扇臨東池瀟湘揺波月弄影¶
碧波疑見湘江妃淚痕竹上猶未滅一尺氷紈萬愁結¶
風吹翠袖巻寒烟汗入紅肌凝素雪深閨無人凉氣早
<pb:KR4h0082_WYG_016-11a>
輕薄恩情易衰老昔隨蝴蝶上春衣今逐流螢向秋草¶
不見班姫染翰時空遺漢宫題扇詩千年怨墨已流落¶
一天霜露沾人衣¶
　　　髙將軍白鷂歌¶
淮西猛士髙將軍新獲驍禽被凉素調之弗顧情未狎¶
跨馬臂出城東去征鴻作字雲邊斜聳身直上誰能遮¶
天寒日暮望不見北風萬里吹瑶花雲飛忽斷鴻飛却<md:KR4h0082_SBCK_002-7b>¶短草長烟際沙漠但餘孤色揺清秋未許纎毫來碧落
<pb:KR4h0082_WYG_016-11b>
歸來珍衛不解鞲親手餧肉供饑喉英雄遇合固有分¶
可惜驚塵俱白頭¶
　　　姑蘇䑓¶
吳王宴罷歌䑓晚斜日晴江映䦨檻䑓上西施醉捧心¶
江邊東越愁嘗膽鴟夷裹尸去不還麋鹿散迹遊其間¶
秋深明月照髙樹驚烏夜落丹楓寒功名獨羡陶朱子¶
　一葉扁舟弄雲水¶
　　范葯莊(杭州人/)
<pb:KR4h0082_WYG_016-12a>
　　　燕山聞鵑¶
燕山三月初三夜聽得啼鵑苐一聲同是小樓孤燭下¶
主人熟睡客心驚¶
　　胡石塘(永康人/)<md:KR4h0082_SBCK_002-8a>¶　　　題崔録事女真驄馬圖¶
天恩洽騎十二閑短䇿不知行路難漠漠空川望不盡¶
電光掣過須㬰間蹄髙髙屈汙溝出駿骨隠隠隆于山¶
窟泉沙草不得足勞力食薄心知慚十年甕牖間書瑟
<pb:KR4h0082_WYG_016-12b>
展巻見圖真太息女真年少面如盤華屋平生隔風日¶
青驄肉破擁尻睢黄金校具褒綏拂三品芻豆空自多¶
行見火花繞銅歴¶
　　　題秋江喚渡¶
道傍木葉如渥丹歸急不知行路難青嶂碧溪自喚渡¶
蹇驢破帽秋風寒裹頭長須甚徳色肩輕不借有餘力¶
人間塵上深復深謹勿重賦招隠吟¶
　　　贈相士黄電目
<pb:KR4h0082_WYG_016-13a>
憶昔待詔金馬門方伎雜遝車蓋繁黄生蔡子最絶出<md:KR4h0082_SBCK_002-8b>¶髙堂不奈笙歌諠廬陵老翁才五尺旴毋江頭眼空碧¶
相人豈不二子如秋風夜雨歸無宅長身博士老一簟¶
臯比那&KR0008;儒生酸人生榮華無足夢桃笙竹枕長䦨干¶
黄翁勿歎無家苦華屋連雲更何補蜀莊一日不百錢¶
炳炳幽光二千年¶
　　　題風雨漁舟圖¶
細栁新蒲春已滿飄風急雨亂如顛漁人若解忘魚意
<pb:KR4h0082_WYG_016-13b>
繫却扁舟卧碧烟¶
　　戴祖禹(越人/)¶
　　　天馬圖歌¶
月支天馬難再得誰向君家貌真蹟駿毛皎潔骨肉勻¶
緑駬驊騮敢同色當得超逸真絶倫皎如玉龍下天門¶
朝馳駿坂飛匹練莫浴深淵浮赤雲四蹄飽踏咸陽月<md:KR4h0082_SBCK_002-9a>¶滿身猶帶燕山雪只愁𤣥霧閟神姿未許清塵汙汗血¶
飄然却立精神聚想見落筆驚風雨他年開匣君勿驚
<pb:KR4h0082_WYG_016-14a>
照室神光夜飛去¶
　
　
　
　
　
　
　
<pb:KR4h0082_WYG_016-14b>
　
　
　
　
　
　
　
　元風雅後集巻三

<pb:KR4h0082_WYG_017-1a>
欽定四庫全書
　元風雅後集巻四　　　　元　孫存吾　編
　　鄧牧心(杭州人/)¶
　　　贈友人¶
我在越君在吳擕書邀我游西湖我還吳君適越遥隔¶
三江共明月明月可望佳人參差與君擕手西湖上相¶
思空誦停雲詩知君去掃嚴陵墓祗把清樽酹黄土浮¶
雲茫茫江水深感慨空勞弔今古孤山山下見陳實連
<pb:KR4h0082_WYG_017-1b>
騎東來踏春色湖邊千樹花正繁莫待春風吹雪白有¶
酒如澠有肉如陵鼔趙琴彈秦筝與君長醉不用醒何¶
必千秋萬嵗名¶
　　倪元鎮(蘇州人/)<md:KR4h0082_SBCK_002-9b>¶　　　聽袁子方彈琴¶
蕙帳凝夕清髙堂流月明芳琴發綺席列坐散煩聲迴¶
翔别鵠意縹緲孤鸞鳴一寫氷霜操掩抑寄餘情¶
　　　與張貞居雲林舘燕集分韻得春字
<pb:KR4h0082_WYG_017-2a>
青苔網庭除曠然無俗情依微樵路接曲宻農圃隣鳴¶
禽已變夏踈花尚駐春坐對盈樽酒欣從心所親¶
　　　春日雲林齋居¶
臨池春流駚掃地夕隂滿正襟味道言迢遥坐溪館嵐¶
嶺當書榻煩襟一舒散靡靡松華黄逐逐雲氣暖石梁¶
青苔合于焉合跡斷故非與世疏㝠揵逐志返¶
　　　寄懐鄭徴士¶
谷口子真今最賢久别鬱鬱夢相牽好營秫田多釀酒
<pb:KR4h0082_WYG_017-2b>
欲買茅屋尚無錢兄病每書餘藥劵客來惟候煮茶烟<md:KR4h0082_SBCK_002-10a>¶闔閭城東有艇子憶爾青燈相對眠¶
　　　送别甘允從一首¶
來尋墨沼雲林下共愛女蘿縁石床喚人鸚鵡語猶澁¶
當户枇杷子半黄奉橘定應題百顆籠鵝即可寫千行¶
蘭亭書法人間少好去山隂汎野舡¶
　　　奉懐張外史¶
隂壑慘惨緑苔生碧雲亭亭多逺情松杉鶴去轉蕭瑟
<pb:KR4h0082_WYG_017-3a>
洲渚花落自縱横從君下榻住十日着我鼔枻出層城¶
洞口菌巢無恙否定應閉閣著書成¶
　　　次韻薩天錫寄張外史¶
谷口路微山木合温衣空翠不曽晴饑猿攀檻為人立¶
寒犬號林如豹聲小閣秋深聽雨卧長空日出采芝行¶
道心得失已無夢沐髪朝真候五更<md:KR4h0082_SBCK_002-10b>¶　　陳剛中(天台人/)¶
　　　中書太丞相安公延説四書因以書呈¶之
<pb:KR4h0082_WYG_017-3b>
帶礪家聲耀八寰中書獨壓紫薇班捧持日月祥雲上¶
洗滌山河湛露間緑竹正歌淇澳美赤松聊伴糓城閒¶
聖門别有經綸事更對青燈話孔顔¶
　　　交趾使還¶
少年偶此請長纓命落南州一羽輕萬里上林無雁到¶
三更凾谷有雞鳴金戈影裏丹心苦銅鼔聲中白髪生¶
已喜歸來身徤在夢回猶覺瘴魂驚¶
　　　出承天門
<pb:KR4h0082_WYG_017-4a>
又騎官馬過中原袖有芝泥詔墨痕嶺海孤臣天咫尺¶
五雲回首是都門¶
　　　開平即事<md:KR4h0082_SBCK_002-11a>¶天開地闢帝王州河朔風雲拱上游雕影逺盤青海月¶
雁聲斜度黒山秋龍岡上繞三千陌月殿香飄十二樓¶
莫笑青衫窮太史御爐曾見衮龍浮¶
　　　金陵¶
六代帝王州寒烟滿石頭星河天北轉江漢水東流歩
<pb:KR4h0082_WYG_017-4b>
絶金蓮雨歌殘玉樹秋白頭有漁者猶説景陽樓¶
　　　鄂渚晚眺¶
黄鶴樓前木葉黄白雲飛盡雁茫茫櫓聲揺月歸巫峽¶
燈影隨潮過漢陽庾令有塵汙簡册禰生無土蓋文章¶
闌干只有當年栁留與行人記武昌¶
　　　鳳凰䑓¶
鳳凰䑓上野烏啼笳鼔連雲日又西天地無情潮寂寞¶
英雄有恨黍髙低殘桁夜雨迷朱雀荒塚秋風怨白雞<md:KR4h0082_SBCK_002-11b>¶
<pb:KR4h0082_WYG_017-5a>
空有斷碑蒼蘚裏千年留得謫仙題¶
　　　銅雀䑓¶
古䑓百尺生野蒿昔誰築此當塗高上有三千金歩揺¶
滿陵松栢圍鳳綃西飛燕子東伯勞塵間泉下路迢迢¶
龍帳銀筝紫檀槽怨入漳河翻夜濤人生過眼草上露¶
白骨何由見歌舞獨不念漢家長陵一抔土玉匣珠襦¶
鎻秋雨¶
　　　吳宫子夜歌
<pb:KR4h0082_WYG_017-5b>
紫貝樓闕鬰金香暖雲七十紅鴛鴦玉蟬笑擁霞綃裳¶
星河不隨宫漏長緑樽灔灧麟髓泣霜重花寒秋不濕¶
歈歌一聲起雪濤海龍夾陛如人立誰知淺嚬蛾半掃¶
中有殘螢滿愁沼越兵曉踏西風來碧波一夜芙蓉老¶
　　　居庸闗<md:KR4h0082_SBCK_002-12a>¶車稜稜石确确車聲彭彭鬬石角馬蹄蹴石石欲落不¶
知何年鬼斧鑿僅與青天通一握上有藤束萬仞之厓¶
下有泉噴千仞之壑太行羊腸蜀劍閣身熱頭痛懸度
<pb:KR4h0082_WYG_017-6a>
索一夫當闗萬夫却未必有此竒巘崿¶吾皇神聖混地
絡烽火不紅停夜柝但有地險今猶昨¶我扶痩笻息倦
脚欲叩往事雲漠漠平沙風起鳴凍雀¶
　　神州八景¶
　　　太液秋風¶
一鏡拭開秋萬頃碧天倒浸琉璃影寒飈夜捲雪波去¶
貝闕珠宫黛光冷三千歌棹揺緑烟濕鬟吹墮黄金蟬¶
琪樹颼颼紅鯉躍衮龍正宴瑶池仙
<pb:KR4h0082_WYG_017-6b>
　　　瓊島春隂¶
一峰亭亭湧寒玉露花不墜瑶草緑珠樓千尺星漢間<md:KR4h0082_SBCK_002-12b>¶天風吹下笙韶曲萬年枝上槲葉滿小鸞倀倀遶龍管¶
金根曉御翠華來三十六宫碧雲暖¶
　　　居庸叠翠¶
斷崖萬仞如削鐵鳥飛不度蒼石裂嵯岈枯木無碧柯¶
六月太隂花急雪寒沙茫茫出闗道駱駞夜吼黄雲老¶
征雁一聲起長空風吹草低山月小
<pb:KR4h0082_WYG_017-7a>
　　　金䑓夕照¶
危坡十二青雲梯老樹偃伏猶躬圭長裾已曵星辰去¶
殘陽猶掛盧溝西召南六百年宗社一日黄金重天下¶
精纒寳氣夜不收又見斷霞眀朔野¶
　　　盧溝曉月¶
長橋彎彎飲海鯨河水不濺氷崢嶸逺雞數聲燈火杳¶
殘蟾猶映長庚横道上征車鐸聲急霜花如錢馬鬛濕<md:KR4h0082_SBCK_002-13a>¶忽驚沙際金影揺白鷗飛下黄蘆立
<pb:KR4h0082_WYG_017-7b>
　　　西山晴雪¶
凍雀無聲庭檜響氷花洒簷大如掌平明起視岩壑間¶
挿天瓊瑶一千丈夕陽微漏光嵯峨倚䦨更覺爽氣多¶
雲間落葉有徑否想見樵叟猶青簑¶
　　　玉泉垂虹¶
靈波碧擁千崕髙落花㸃㸃浮寒瑶日斜忽有五彩氣¶
飛上太空横作橋古寺殘鐘塔鈴語回首前村猶急雨¶
輕綃欲剪一幅秋又逐西風過南浦
<pb:KR4h0082_WYG_017-8a>
　　　薊門急雨¶
黒雲如鴉漲川谷雷踴電躍風折木半天萬㸃捲海來¶
森森映地如銀竹鳳城無數笙歌樓珠簾半捲西山秋¶
誰知羈客家萬里一燈正擁寒衾愁<md:KR4h0082_SBCK_002-13b>¶　　李鶴田(廬¶陵人/)
　　　雪中寄友¶
石角雲層道路難墨風三日晝漫漫吟笻直指西湖栁¶
合與梅花共此寒
<pb:KR4h0082_WYG_017-8b>
　　趙青山(廬陵人/)¶
　　　銅雀䑓¶
朝望西陵墓夕望西陵墓望望不復歸月朝人十五月¶
朝十五可奈何更對空幃作歌舞銅雀昂然飛不去當¶
時美人髪垂素我生不如陵上樹年年樹根穿入土¶
　　歐陽伯恭(廬陵人/)¶
　　　題蘇李泣别圖¶
祈連山前箭如雨渤海海邊羝不乳同是肝腸十九年
<pb:KR4h0082_WYG_017-9a>
白髪君歸朝故主臣心有血一斗許亦欲隨君歸釁鼔<md:KR4h0082_SBCK_002-14a>¶五千健兒五千母臣若獨歸魂魄苦空將老淚寄君處¶
歸拜茂陵坟上土¶
　　劉起潛¶
　　　送黄脩永之武夷杜清碧學¶
眼中塵中政昬昬華蓋風髙翠入雲一代風流超晉宋¶
百年禮樂寄河汾波寛好㸔魚龍化天逺空憐雁鶩群¶
亦有平生觀海意出門萬里獨慚君
<pb:KR4h0082_WYG_017-9b>
　　　鶴¶
延頸池邊照影池花明栁凈思依依年深色重丹砂頂¶
日暖光浮白雪衣晴月夢回三島去看雲思上九霄飛¶
玉簫聲斷秋宵冷應有仙人憶未歸¶
　　　燕¶
萬里來從海外村定巢時聽語頻頻簾風半捲重門曉<md:KR4h0082_SBCK_002-14b>¶社雨初晴二月春尾上繫詩成往事掌中學舞是前身¶
華堂茅屋依然坐幾處相逢舊主人
<pb:KR4h0082_WYG_017-10a>
　　吳正傳¶
　　　秋懐¶
江南木葉飛江北百草黄風烟淡莽蒼悵望川途長寒¶
魚聚其群鴻雁忽成行俯仰念時物索居耿凄凉昔我¶
二三友敦好攻文章漂零轉相失尺素不得將人生四¶
方志企爾揚聲光登山豈無車渉河亦有航真誠諒不¶
隔離别庸何傷¶
　　　赤壁圖
<pb:KR4h0082_WYG_017-10b>
草荒殘壘怒濤秋遥想英雄淚自流風火千年消伯氣¶
江山一幅掛清愁丈夫不學曹孟徳生子當如孫仲謀¶
機㑹不來形勝在狂歌弔古漫悠悠<md:KR4h0082_SBCK_002-15a>¶　　　送陳生北上¶
萬里長風入馬蹄江干舊隠掩閒扉乾坤清氣隨詩巻¶
官塞征塵上客衣日落太行孤鳥沒天髙燕闕五雲飛¶
提擕喜有王維在回首南山莫便歸¶
　　于介翁
<pb:KR4h0082_WYG_017-11a>
　　　感古引¶
　　　　孔明梁父吟深不滿于齊相嗚呼天若祚¶漢
　　　　孔明不死天下事未可知吾于此重不¶滿焉¶
建安天下如潰𤓰一榻之外非吾家黄屋飄颻定何許¶
龍為魚兮䑕為虎老瞞詐力敢欺天朶頥羊鼎方垂涎¶
紫髯將軍一攘臂控荆引越三千里慷慨山東大耳兒¶
南飛烏鵲棲無枝草廬一語君臣契目中久矣無吳魏<md:KR4h0082_SBCK_002-15b>¶堂堂大義澟不磨靈闗劍閣争嵯峨昨夜西南一星落
<pb:KR4h0082_WYG_017-11b>
六尺之孤竟誰托渭水旌旗歸故都江上空存八陣圖¶
抱膝長歌出師表古栢蒼蒼為誰老¶
　
　
　
　
　
　元風雅後集巻¶四
<md:KR4h0082_SBCK_003-1a>¶
<pb:KR4h0082_WYG_018-1a>
欽定四庫全書
　元風雅後集巻¶五　　　¶　¶¶¶¶¶¶元　孫存吾　<md:KR4h0082_SBCK_003-2a>¶編
　<md:KR4h0082_SBCK_003-1a>¶　王蘭思(宣慰/)¶
　　　僣題武夷九曲圖¶
一曲溪邊一曲仙櫂歌遺响有誰傳西風吹入無聲畫¶
來上江東子静船¶
　　朱夲初¶
　　　盗發亞父塜
<pb:KR4h0082_WYG_018-1b>
戯馬䑓前范増塚英風千載行人竦塚中寳氣騰光芒¶
識寳賈胡心為動築室潛謀二十年一朝鑿井穿其壟¶
畚挿纔深四十尺乃有石盤青龍嵸四旁牂杙大十圍¶
各施九十森環拱石穿棺翣更分明漆光可鑑剛而鞏¶
斵之不用揮金椎白骨儼然金頂踵寳劍未化横蒼虬<md:KR4h0082_SBCK_003-1b>¶金玉輝燿氣交擁賈胡致富須㬰間棄骨溝中寕愧恐¶
平原無色鼔角悲山鬼夜號川澤湧太守陳公英俊才¶
慨歎奸偷吾所統亟呼五百取群盗械置狴犴見仁勇
<pb:KR4h0082_WYG_018-2a>
傷哉亞父天下竒鴻門髙㑹真危機火龍飛起實天意¶
㧞劍起舞空爾為風雲變化失隆凖玉斗一碎山河非¶
如公明義古亦少發憤乃作彭城歸六合茫茫漢疆土¶
厚𦵏何人誠可&KR0339;君不見驪山牧䜿遺燼酷不如王孫¶
祼𦵏良亦足¶
　　查廣居¶
　　　題(闕/)
汲汲嵗年徂惨惨氷霜厲君子不遑含明發戒行李南
<pb:KR4h0082_WYG_018-2b>
䑓雄且髙國家所仗倚辟掾無凡材今子足稱是諤諤¶
鋤奸貪軒軒挕悍鷙風俗歸之正郡邑得以治御史不¶
敢争簡書豈非議搗空狐狸穴動有鷹隼氣仕宦等一<md:KR4h0082_SBCK_003-2a>¶擲名節在萬世皇皇吾君業正朔越裳被今嵗一再赦¶
求言弭災異况子得言秋盍體堯舜意吾師范徳機每¶
與論茲事露坐山月髙撫劍各流涕我夲滄浪人鼔枻¶
從此始¶
　　　二銀女祠
<pb:KR4h0082_WYG_018-3a>
銀冶二女祠撫州之金溪其家姓葛氏無字年未筓羞¶
顔不出户婉孌守禮儀在唐寳厯嵗其父為胥吏官家¶
起銀塲日夜遭箠楚勤紅問父苦玉頰啼朱雨父命斯¶
易活誓以死相許禽獸尚知義報父寕死心投身入銀¶
冶遂化成白金郡縣驚且歎奏名上朝端下詔罷爐冶¶
雞犬皆平安已經五百嵗厯厯人猶傳荒祠俯流水像¶
設還儼然世間盡児女此事誰能爾緹縈費娥去未有¶
堪比倫可比惟英皇雙魂抱煩寃至今湘江竹出土含<md:KR4h0082_SBCK_003-2b>¶
<pb:KR4h0082_WYG_018-3b>
淚痕¶
　　　孝子行¶
　　　　豐城廖孝子至元十九年鄉㓂大作子負¶母
　　　　冒刃逃反靖孝飬終身與江革不殊惜¶無史
　　　　書之揭翰林近題其墓曰有元純孝¶廖公之
　　　　墓又為作文刻石虞學士書之¶
豐城昔在至元嵗㓂賊紛紛亂如鬼是時廖生抱母行¶
不死白刃天有情固知至願天必感母子全活見太平
<pb:KR4h0082_WYG_018-4a>
廖生雖死猶未死往往遺民言此事有如江革遭亂離¶
負母逃潛經險阻情詞惻惻賊捨之孝徳還堪耀今古¶
嗚呼薄俗&KR0008;獍同墓上請㸔純孝子¶
　　田師孟¶
　　　分韻<md:KR4h0082_SBCK_003-3a>¶　　　　清明與省郎毛潛夫杜孝先周内翰景元樞
　　　　宻復初儒生虞徳生㑹飲分韻得復¶字呈秋
　　　　泉功逺二仙伯
<pb:KR4h0082_WYG_018-4b>
冠袍褁身厭拘束惜春只覺光隂蹙雪融波面緑痕添¶
風着花枝亂紅䔩杜陵才子夲茅屋十年省署叨粟肉¶
芝檢畨香白晝晴時尋勝友相追逐毛君古丈夫内翰¶
五車讀元子真英豪文華過潘陸徳生味道腴閉門¶樂
幽獨漫郎潦倒雙鬢秃志在酒船三百斛相逢一笑¶宇
宙間羽觴未盡還再復醉中更約二仙人共訪赤松¶㕘
辟糓¶
　　黄君瑞
<pb:KR4h0082_WYG_018-5a>
　　　蕨萁歌¶
信州州官萬鍾粟殺牛槌馬日絲竹信州鄉民蕨作粮<md:KR4h0082_SBCK_003-3b>¶三月懐饑聚頭哭蕨萁開葉不可飡蕨根有粉聊鉏鑱¶
偏攻性冷損胃氣民面生黄苦憔悴縣不申聞郡不知¶
官中有米重封閉重封閉將若何衆人歌我蕨萁嘆九¶
莖莫唱靈芝歌¶
　　　雙燕吟¶
雙燕雙雙飛更復雙雙栖穿花掠水雙銜泥簷前緝壘
<pb:KR4h0082_WYG_018-5b>
雙哺兒春風一雙至秋風一雙歸念爾雙不得故巢湏¶
獨依莫學人妻朝亡其夫暮嫁之莫學人夫暮亡其妻¶
朝納妃¶
　　　酒¶
麯蘖生春出小槽幾人耽酗日陶陶笑吞鸚鵡杯中月¶
貧典鷫鸘花下袍内府蠟傳紅琥珀西京秋壓紫葡萄¶
杜康儀狄今安在回首邱陵半是糟<md:KR4h0082_SBCK_003-4a>¶　　　送信州守
<pb:KR4h0082_WYG_018-6a>
龍池水暖碧鱗香池上韶欽舜鳳凰玉節引班天咫尺¶
信州太守奏晨桑¶
　　　送琴士歸杭¶
雲中歌斷紫芝歌不奈周君欲去何十里湖山好明月¶
却憐隨處故人多¶
　　喀爾¶庫庫
　　　題釣䑓¶
子陵才業髙千古當使君王入夢思漢祖規模只如此
<pb:KR4h0082_WYG_018-6b>
惜哉堯舜不同時¶
　　　送髙中丞南䑓¶
鸚鵡洲邊明月鳳凰䑓上清風人物江山兩絶才髙不¶
為時容<md:KR4h0082_SBCK_003-4b>¶　　張天師(太乙子/)¶
　　　灤京八景¶
　　　鳳閣朝陽¶
開圃行都重朔城大安髙閣煥鴻名中天旭霽昭黄道
<pb:KR4h0082_WYG_018-7a>
萬象春熈拱¶帝京瑞露氣浮仙掌動文星光挹泰階平
朝元羽佩輝¶蟬冕長振琳琅侍¶玉清¶
　　　龍岡晴雪¶
隂山積雪亘春秋霽景玲瓏燦十州玉展畵屏當黼扆¶
翠凝香霧繞龍樓吟懐暖動鼠鬚筆酒力寒輕狐白裘¶
清暑年年動游幸水壺六月坐垂旒¶
　　　勅勒西風<md:KR4h0082_SBCK_003-5a>¶勅勒連營意氣豪西風沙漠轉驚濤皂鵰背影翻金鏑
<pb:KR4h0082_WYG_018-7b>
赤驥騰空頓紫絛入夜胡歌諧篳篥蚤時新酒壓葡萄¶
旃廬處處人長樂萬里雲屯雪自髙¶
　　　烏桓夕照¶
烏桓列部挺提封落照千山返映紅逺樹參差連塞北¶
斷霞明滅際遼東牛羊下夕群屯霧鷹隼横秋勢掠風¶
亦有隠淪懐濟世何時歸獵載飛熊¶
　　　灤江曉月¶
灤江曉月漾玻瓈皓景沉沉碧海西監牧平沙時洗馬
<pb:KR4h0082_WYG_018-8a>
趨朝青𤨏政聞雞鐘聲破霧騰珠刹橋影垂虹枕玉溪¶
夙徳祠臣勞扈從恩承紫誥又春泥¶
　　　松林夜雨¶
百萬蒼虬幾雪霜夜深和雨激滄浪秦金賜爵摠東岱<md:KR4h0082_SBCK_003-5b>¶漢玉捜才負栢梁劍㦸森嚴堅嵗暮佩環鏘奏際時良¶
千年琥珀應流地服餌身輕久帝鄉¶
　　　天山秋獮¶
駕幸天山挍獵塲夜嚴精騎裹糇糧鷹鞲脱臂髙横塞
<pb:KR4h0082_WYG_018-8b>
雉箭穿雲急解囊豈但薦毛供俎豆要知閲武固金湯¶
歛圍賜宴千軍醉駝背纍毛摠兎羊¶
　　　陵䑓晚眺¶
李陵行處莽平原祗見荒䑓思愴然野日斷鴻空送晚¶
塞雲歸鶴不知年千重牙帳開周後萬里長城啟漢前¶
雅調蚤傳來魏闕賡歌尚擬頌堯天¶
　　薛𤣥卿¶
　　　送文郎中奉使交趾
<pb:KR4h0082_WYG_018-9a>
天子龍飛統萬邦玉符封檢下殊方逺人盡是雕題獠<md:KR4h0082_SBCK_003-6a>¶奉使唯應粉署郎翡翠飛時銅柱濕鷓鴣啼處石門荒¶
炎風苦雨煩珍重蔞葉梹榔取次嘗¶
　　　次韻歐陽檢閲濠池觀荷¶
行行豪池上亭亭見長荷瓊葩艶初日碧芰巻輕波深¶
蒲曉色亂微雨晚香多方舟時自移髙軒或來過豈無¶
河朔飲聊復發商歌商歌一慷慨此物奈君何¶
　　　埜宿山商虞博士王待制
<pb:KR4h0082_WYG_018-9b>
迢迢埜宿山峰巒何崔嵬朝登猛虎嘯暮宿𤣥猿哀髙¶
風四面發花草為誰開傳聞章皇帝此地昔徘徊龍駕¶
竟不返浮雲空往來秀色九天外臣靈不敢摧飄颻散¶
襟帶覧結何悠哉¶
　　　宋顯父秘書恵海子北門之什次韻荅之¶
得君佳句見君情春半閒從海上行紅杏啼鶯沙苑邃<md:KR4h0082_SBCK_003-6b>¶緑楊嘶馬漢堤平玉山地勢連雙闕金水河流注夾城¶
萬乘以仁懐逺邇游觀宜着魯諸生
<pb:KR4h0082_WYG_018-10a>
　　　雅蘓摠管玩芳亭子¶
粟氏林亭好飄飄借馬遊藥䦨當户宻花徑近城幽未¶
許朝㕘懶聊為逸興留使君行樂處風物為春柔¶
　　　送陳都事銓選雲南兼簡李亷訪¶
送君銓選使滇池部落諸夷善品題明月先經䕫子北¶
長風却度夜郎西山涵塞雨驊騮滑花壓蠻雲杜宇啼¶
為問霜䑓李㢘訪白頭官滿尚羈栖¶
　　　送朱夲初之玉隆宫
<pb:KR4h0082_WYG_018-10b>
西山紫翠簇芙蓉師住逍遥苐一峰慎勿挽弓思射鹿¶
祗須鑄鐵學降龍閒穿曉月鋤靈藥醉拂秋風卧古松¶
應憶京華舊遊處蓬萊坊畔五雲重<md:KR4h0082_SBCK_003-7a>¶　　　髙逺堂¶
數椽茅屋雲中出一抹青山坐上㸔讀罷黄庭春雨後¶
刺桐花落鳥聲寒¶
　　　贈聶尊師¶
青山寂寂雨瀟瀟一箇長松翠欲飄白髪道人年八十
<pb:KR4h0082_WYG_018-11a>
小樓閒坐説前朝¶
　　　遊張公洞簡常守劉道中¶
赤烏二載發竒空古洞深沉道路危翠竇下攅山瀑落¶
紫岩中廓石膏垂鐵船通海時難遇金鼎調元事可期¶
祗恐使君同變化白騾來徃少人知¶
　　張一無¶
　　　寄薛𤣥卿¶
上界真人金馬貴山中道士草衣輕一彈指頃三千刼<md:KR4h0082_SBCK_003-7b>¶
<pb:KR4h0082_WYG_018-11b>
何日蓬萊問淺清¶
　　黄松瀑¶
　　　自麻仙至筆架道中作¶
三歩五歩歇六日七日晴豈不念我歸春色相送迎前¶
宵社酒&KR0262;行將返清明紅紫小零落嚶嚶相和鳴叢薄¶
山礬花玩之有餘馨亦欲寄所思歸鴻已宵征悠悠不¶
可極惻惻難為情荒荒誰與語脉脉曵杖行¶
　　　飯山道院
<pb:KR4h0082_WYG_018-12a>
萬鍾鼎食不到我正自不必西山餓飯山雲氣如炊烟¶
三飡而返腸果然臨川丞相有素願何處獨無魚羮飯¶
勸君飯客先飯窮徃往乞丐皆英雄¶
　　　題髙麗五明馬¶
海波不動闗梁通虬髯使者來吳中名騅額間掛明月<md:KR4h0082_SBCK_003-8a>¶四蹄猶帶龍堆雪仰秣不受田家蒭大官之羊五味俱¶
賢才萬里不難致糠粃不充吁老矣¶
　　　次韻謝新荔
<pb:KR4h0082_WYG_018-12b>
海國仙人剪絳霞年年一朶到山家眼中玉色如何晏¶
席上風流得孟嘉野客不分唐殿帶老臣并按建溪茶¶
醉來往事都休問且擘輕紅對晚花¶
　　　寒食客中¶
明朝便典黒貂裘寒食寕無數日留烟斷舊嘗悲介子¶
火衰今不祀商邱百年盡付風吹栁一雨逺隨山入樓¶
安有五侯鯖到我自脩茶品試香篝¶
　　　墨梅
<pb:KR4h0082_WYG_018-13a>
去年曽訪林君復烟水蒼茫鶴未歸不似對君横小幅¶
一枝和雪照柴扉<md:KR4h0082_SBCK_003-8b>¶　　　客語¶
舊時供奉曲歌者亦無人但感嵗年晚不知天地春客¶
猶談寳慶吾亦及咸淳何處楊花過飛來照角巾¶
　　　午日¶
世故一炊黍吾生百鍊銅客情傷髪白醒眼對榴紅逺¶
岫冥冥雨疎衣細細風欲論千古恨不見楚南公
<pb:KR4h0082_WYG_018-13b>
　　于仲元¶
　　　度居庸闗思親¶
居庸之闗髙嵯峨霜乾水淺寒無波大風捲沙聚作嶺¶
大車碾斷成深河商女踏歌喫馬乳胡兒行鼔搥駱駝¶
斜陽駐馬一回首故鄉萬里秋雲多¶
　
　
　元風雅後集巻五

<pb:KR4h0082_WYG_019-1a>
欽定四庫全書
　元風雅後集巻六　　　　元　孫存吾　編
　　危太樸(臨川人/)¶
　　　暮冬<md:KR4h0082_SBCK_003-9a>¶種稲南谷口凶嵗囷倉虚晚值老農語出口三嘻吁幸¶
有髙亢田種麥給群需有麥且勿憂無麥將焉如¶
昔謂厓谷底其俗異黄農浪迹城府歸却受淳朴風獵¶
夫不射雁云與兄弟同羽毛豈知道天理諒無終
<pb:KR4h0082_WYG_019-1b>
　　　徐人歌¶
季子有劍秋水色徐君見之惜不得徐君墓上荒草寒¶
季子解劍掛樹間一死一生見交義嗟哉延陵吳季子¶
　　楊季子(豫章人/)¶
　　　晚憩澗北亭¶
我性喜消散東園時獨行髙亭俯絶澗下有流泉聲秀¶
木翳繁隂朱華散微馨踟蹰淡忘歸夕露沾我纓人生¶
忽如寄何乃苦營營優游在空谷飲水有餘情
<pb:KR4h0082_WYG_019-2a>
　　　夏日山中讀書<md:KR4h0082_SBCK_003-9b>¶翳翳嘉木隂結廬三四椽南風五月中日夕聞鳴蟬居¶
閒復奚為涵泳聖人言時于㑹心處掩巻自欣然¶
　　　送别劉伯章歸省時劉方悼亡故并致其意¶
斗酒酌未盡離人去匆匆歸心逐海月飛遶香爐峰峰¶
前緑蘿樹下有五畆宫上堂夀尊親手把黄金鍾入室¶
獨無依風吹羅幔空雖有兩小妾顔色如花紅不敵伉¶
儷情虛為夭冶容人生百年内哀樂夲無窮自非曠士
<pb:KR4h0082_WYG_019-2b>
懐寕免勞其中心堅抱節義行止慎其躬贈言非諧謔¶
朂爾保令終¶
　　包淝川(淮/)¶
　　　幽居¶
雲作交游山作賔道心為主自安貧柴荆無鑰見同物¶
竹帛有名終累人緑水一潭澄静性青山萬叠褁閒身<md:KR4h0082_SBCK_003-10a>¶紛紛望拜馬蹄下不見胸中萬斛塵¶
　　　七夕
<pb:KR4h0082_WYG_019-3a>
欲理凌波踏造舟不知滿架勝䝉鳩漢隂抱甕蒼頭老¶
不上今宵乞巧樓¶
　　　漫成¶
三春蝴蝶誰云夢六月蒼蠅詎可憎未怪康衢中有虎¶
每疑太極裏無僧¶
　　周徳可(蘭溪人/)¶
　　　送衣篇¶
長城萬里飛秋沙弓馬夜驚雪作花龍泉吐光射天地
<pb:KR4h0082_WYG_019-3b>
是妾掩鏡夫辭家此時惜别方壮年年年花發園中烟¶
征鴻無書日苦短牛女夜夜銀河邊萬尾欲霜楓似綺¶
親送寒衣數千里匣鸞顧影鳳孤飛山過望夫道湘水<md:KR4h0082_SBCK_003-10b>¶湘水無情漾白波望夫山頭浮青螺長途行處意惨愴¶
誰家嬌女終夜歌衛霍功髙猶黷武善馬未歸羝不乳¶
闗河回首路迢遥浮雲西山水南浦夕陽孤館停征軺¶
一身百慮雙睇交中宵無人語聲絶風吹燭短山月髙¶
　　　寄逺
<pb:KR4h0082_WYG_019-4a>
邊風驚枕簟漢月耿房帷何處懐人切停梭見雁時寒¶
生衣莫寄痩盡鏡先知願子長努力效忠歸未遲¶
　　陳敬齋¶
　　　呈蔡府判¶
東風一夜拂清寰如許文明治象還萬古乾坤一東魯¶
七閩日月兩西山寒梅寂寂春華麗喬木森森古意閒¶
獨奏瑶琴生客恨有誰隔月聽潺湲¶
　　　舞劍歌<md:KR4h0082_SBCK_003-11a>¶
<pb:KR4h0082_WYG_019-4b>
曉騎白鶴入滄海手擕青龍浴寒水背負河圖天地文¶
或變或化疑神鬼始對雙鸞出林坰終與孤鶴翔風墜¶
翩翩又在瑶池間戯與群仙買歡醉青龍顧我浩氣疲¶
欲假明月横波睡我亦假之一霎間徑然飛去天牛間¶
千呼萬喚不肻下且吐風雨飛漫漫¶
　　　呈方逹齋¶
端平諌臣心似鉄忠肝落紙天地悦羅浮山下種梅花¶
獨倚西窓看晴雪古來老鳳生鸞児錦雲兩翼星斗披
<pb:KR4h0082_WYG_019-5a>
朝浴春風芹藻池夜眠凉月槐杏枝君不見丹山一溪¶
水化作春陽時雨飛千門教渴否苦早木草潤澤生華¶
輝方逹齋真吾師薫風吹我面臯比免使青燈照雨思¶
　　舒元易¶
　　　聖節詩<md:KR4h0082_SBCK_003-11b>¶樂奏雲門金闕髙春風泛酒入蒲萄九重天上尊堯舜¶
萬嵗聲中拜禹臯仁藹乾坤知帝業明同日月見秋毫¶
願推大道為¶君夀不用瑶池薦海桃
<pb:KR4h0082_WYG_019-5b>
　　偰世南¶
　　　贈墨士¶
魚胞萬杵成𤣥玉應是柯仙得玅傳鉄硯毛錐為宻友¶
何時海上别回仙¶
　　王𤣥翰¶
　　　南山有猛虎¶
南山有猛虎欲以赤手屠山下一老人見謂爾甚愚沖¶
冠與裂背所詫乃匹夫古來功名士遐攬王伯圖幾先
<pb:KR4h0082_WYG_019-6a>
非快意道逺慎前謨奈此謬其逢試之誠已疏竒中或<md:KR4h0082_SBCK_003-12a>¶偶然再往類難虞丈夫雖賭命慷慨易長途茍無金石¶
堅何以當變渝茍無忠誠心何以渉﨑嶇斯言願三復¶
歛衽愧弗如吾行庸可驚聊取一笑娛且盡飲斗酒長¶
揖歸衡廬¶
　　髙况梅¶
　　　擬古¶
楚人有和氏懐壁空待價玉石茍未分胡事哭長夜人
<pb:KR4h0082_WYG_019-6b>
生豈不辰物物該造化賢哉荷蓧翁託身以耕稼¶
　　張南臯¶
　　　贈丹士¶
天地爐中有大丹朝飛東海莫西山一年三百六十粒¶
十粒輕抛去不還¶
　　危琴樂<md:KR4h0082_SBCK_003-12b>¶　　　送芳潤葉道士¶
二十四年凌紫清琪花瑶草日初晴抱琴曾侍群仙宴
<pb:KR4h0082_WYG_019-7a>
記得鈞天一兩聲¶
　　韓中村¶
　　　鴻門宴¶
花膺綉膊帕抹額勇士如門森劍㦸沛公對酒顔如灰¶
主人重瞳光照席重瞳座上身如寄巵酒未吞心巳醉¶
醉酣不辨真天人百萬貔貅眼中睡春融玉帳香風開¶
嗚嗚帳下筝琶哀目前等作萬口計軍聲四面歡如雷¶
沛公唯喏非無意袖中暗挈秦天地此時可想聽得異
<pb:KR4h0082_WYG_019-7b>
四面軍聲皆漢騎¶
　　　征婦歎¶
虎頭將軍眼如電領兵夜渡黄河面良人腰懸大羽箭<md:KR4h0082_SBCK_003-13a>¶遼東掠地遼西戰一紙紅牋寄春怨十年消息無歸便¶
日長花栁暗庭院斜倚江樓倦針線心憶良人嗔不見¶
手擲金彈打雙燕無術平戎報明主恨身不是竒男子¶
倘妾當年未嫁時請學明妃獻西虜¶
　　　岳王墓
<pb:KR4h0082_WYG_019-8a>
妖星墮地芒角赤龍劍悲吼風蕭瑟中原王氣挽不回¶
將軍一死鴻毛擲秦家小児真戱劇播弄造化揺樞極¶
指仇為親忠且逆隻手上遮天眼力九闗茫茫隔天日¶
無由下燭臣愚直臣愚萬死不足惜國恥未湔猶憤激¶
古坟埋寃血空碧風雨年年土花蝕我恐精忠埋不得¶
白日英魂土中泣請將衰骨斵出荒苔痕獻作吾皇補¶
天石¶
　　　對月吟<md:KR4h0082_SBCK_003-13b>¶
<pb:KR4h0082_WYG_019-8b>
霜風捲地霜氣乾碧空照水生晴寒天公合就七寳圑¶
何年轉向玻瓈盤婆娑桂樹籠仙窟夜夜飛從海上出¶
遂使時光挽不留盡向婆娑影中沒幾人緑髪紅顔好¶
照見衰顔髪應槁年去年來無盡時政恐月中人亦老¶
客窓見月空沉吟碧紗如霧愁人心燭花撲散香滿襟¶
下堦踏碎梧桐隂¶
　　　憶去年¶
江湖𣺌𣺌白鷗前歸路春風憶去年細雨孤燈村店夢
<pb:KR4h0082_WYG_019-9a>
冷烟殘雪落梅天驛行多避官人馬水宿怕逢網吏船¶
行李半肩吟巻重過津恐索稅詩錢¶
　　况肩吾(縣尹/)¶
　　　題梅巻¶
牡丹池舘閙春殘多少詩人被眼瞞我有癯仙最知已<md:KR4h0082_SBCK_003-14a>¶一枝留與雪中看¶
　　吕元卿¶
　　　晚宿郎官湖
<pb:KR4h0082_WYG_019-9b>
半烟半雨樹扶疎畫出元暉水墨圖最是一天秋月白¶
不隨魚課入官湖¶
　　　月夜洞庭舟中陪九江茶漕烏格同知宴酒¶邊
　　　索詩遂賦¶
朔風扇鬢向君山嵗晚霜華為改顔吟望滄浪湘水逺¶
醉歌欸乃洞庭寛那能袖劍遊蓬島何似乘槎訪廣寒¶
莫道岳陽無醉客洞賔元只在人間¶
　　陳小庭
<pb:KR4h0082_WYG_019-10a>
　　　大孤山至湖口¶
大孤大孤何𣺌茫小孤誰説嫁彭郎鞋山對面四十里<md:KR4h0082_SBCK_003-14b>¶屹立宛在湖中央行轉清江過湖口波濤如此今何有¶
天公𦔳我半帆風江神勸汝一杯酒¶
　　章養吾¶
　　　次韻徐可齋嘉禾馬上見寄¶
世事悠悠兩鬢塵始知今古一郵亭草廬春動吾猶懶¶
蕙帳寒生子獨醒萬里關河秋雁斷十年書劍夜燈青
<pb:KR4h0082_WYG_019-10b>
東風乂是離愁處芳草萋萋白鷺汀¶
　　許存吾¶
　　　次韻吳叔㢘山村回文¶
田繞青山好住家短籬疎圃接丘麻烟村逺近棲鴉亂¶
竹㟁髙低飛鷺斜泉噴石間岩湧雪霧浮堤外栁吹花¶
連雲碧色秋風冷眠犢黄昏草長芽¶
　　劉恭叔<md:KR4h0082_SBCK_003-15a>¶　　　夜坐江亭
<pb:KR4h0082_WYG_019-11a>
明月出林杪大風吹漸髙軒窓墮圭壁竹樹起波濤隣¶
笛悲歡併江鴻去住勞倚欄惆悵久霜露濕綈袍¶
　　　城中至日¶
我道何曾長城中獨重冬酒殽分市卒冠履祝家公日¶
晷空江見梅花亂世逢故鄉還往在筋力愧兒童¶
　　葉千林¶
　　　送李石泉¶
風雪令人痩闗河怕酒醒過橋春水緑送客晚山青君
<pb:KR4h0082_WYG_019-11b>
馬巳先發我舟猶暫停臨分耿無語江上雨㝠㝠¶
　　葉天趣
　　　感寓¶
顔曽志道徳汲汲思競辰盗跖膾人肝白首甘惡人是<md:KR4h0082_SBCK_003-15b>¶非兩忘羊萬古同埃塵何如盡棄置宴坐觀日輪風吹¶
紫藤花䔩䔩沾衣巾興發自一盃陶然太和春¶
　　　秋夜和韻¶
西風何處來鼻觀古香發夜深耿無寐踏破松窓月美
<pb:KR4h0082_WYG_019-12a>
人期不至跂望雙眥裂一掬可憐心青燈照愁絶¶
　
　
　
　
　
　
　
<pb:KR4h0082_WYG_019-12b>
　
　
　
　
　
　
　
　元風雅後集巻¶六
<md:KR4h0082_SBCK_004-1a>¶
<pb:KR4h0082_WYG_020-1a>
欽定四庫全書
　元風雅¶¶後集巻七　　¶　　元　孫<md:KR4h0082_SBCK_004-1b>¶存<md:KR4h0082_SBCK_004-3a>¶吾¶　<md:KR4h0082_SBCK_004-4a>¶編
　¶　<md:KR4h0082_SBCK_004-1a>¶四愛題詠¶
　　　虞伯生¶
江東葉凱翁至京師訪予芝亭之上適予謁告得數見
焉¶見其雅適而端慎介不違于和易不茍于汎知其為
孔老¶通家之佳士也又從知其能以道行交神明致風
雨則其¶素守可知已間出書一巻袖中則故宋遺士詹
<pb:KR4h0082_WYG_020-1b>
府僉程國¶録為其先人成甫氏所著四愛堂詩文也所
謂四愛者陶¶淵明愛菊周茂叔愛蓮又附益以林逋仙
之梅黄魯直之¶蘭者也並植此物於庭户之間而尚友
四君子言將同其¶愛者焉故曰四愛云爾又有所謂半
隠者成甫之長子元¶翁隠于是而求先志焉言半者以
其半待凱翁也凱翁言<md:KR4h0082_SBCK_004-1b>¶出山游四方非有世俗之求也
願得見名士大夫如泰華¶黄河者得一言以詠四愛焉
亦所以報父兄也欲為之序¶引云
<pb:KR4h0082_WYG_020-2a>
夫愛出於仁者也仁者天地生物之心人以天地生¶物
之心為心則玩夫生物之理而見天地之心焉亦無所¶
不愛也而所愛亦豈徒然哉即一物之生而知其與道
為¶體也其樂烏可已哉是故思有以成其愛而非私也
我之¶培煦之潤之附益其不及而防閑逺去其為害者
皆其¶事也古之君子因物以致寓其意焉非溺情于形
質之偏¶也姑以周子愛蓮之説論之竊意夫日用彛倫
之間飲食¶男女之欲同行而異情者非出于淤泥而不
<pb:KR4h0082_WYG_020-2b>
染者乎明睿¶洞照安行無為而不矜詫以索隠行怪者
乎非所謂濯清¶漣而不妖者乎不蔓不枝者純一不雜
之謂也亭亭净植¶者中立不倚之謂也此其所以為可
愛者乎推是言也餘<md:KR4h0082_SBCK_004-2a>¶二子之意就其所詣安有流連光
景之患乎葉君隠居辟¶地其必有得于此若夫善頌則
在能賦者云蜀人虞集敘¶至順癸酉二月八日¶
　　　吳宗師¶
方今文采重奎章光照芝山四愛堂梅蘂春融氷雪界
<pb:KR4h0082_WYG_020-3a>
蓮花晚静水雲鄉湘纍往矣蘭為佩陶令悠然菊泛觴
千¶古髙風猶一日迢迢歸夢楚江長¶
　　　馬伯庸¶
幽蘭有真性佳菊有至節娟娟出水蓮露下玉洗白杲
杲¶空谷梅嵗晏立氷雪屬愛在君子畜之以為徳¶
　　　　至順癸酉四月十三日侍講伯生老友子邀
　　　　予賦¶詩媿不能工姑此以塞命也祖常再拜¶
　　　　馬公辭翰妙天下凱翁珍藏之集<md:KR4h0082_SBCK_004-2b>¶
<pb:KR4h0082_WYG_020-3b>
　　　髙新甫¶
愛菊隠逸情愛蓮清潔志愛梅違世俗愛蘭絶世累性
愛¶固有殊亦各在適意偉哉四君子趣同而世異人品
有定¶論寓物盡髙致遼遼千載下孰能遵道義葉公逹
尚友所¶愛兼其四猗歟后來人先志慎勿墜¶
　　　太𤣥天師¶
彭澤以節髙春陵以道鳴雙井詩之雄西湖隠而清因
其¶有所愛希賢動吾情爰知君子堂貴實不貴名
<pb:KR4h0082_WYG_020-4a>
　　　太乙子¶
東籬秋色净芳沼晚華滋雪落清澗曲風生楚江湄幽
景¶尚依然髙懐邈難追道人繼芳躅千載有餘思老屋
四五¶椽草徑臨清池四時各代謝芬芳常在茲朂哉著
令徳永¶與古人期<md:KR4h0082_SBCK_004-3a>¶　　　夏紫清¶
十畆烟霞曲徑深四時佳興足幽尋菊芳梅綻清詩骨
蘭¶秀蓮香肅道心半隠肻堂嚴繼志百年喬木易成隂
<pb:KR4h0082_WYG_020-4b>
通家¶自有全書在閒倚南窓聽玉琴¶
　　　歐陽¶𤣥
　　葉凱翁來京師受知吳宗師又為名公卿所愛禮
　　得四¶愛堂詩甚富此行真不虛也為賦五絶¶
亭亭净植自中通千古知心太極翁幾度廬山㸔明月
玉¶簪浮出白龍宫¶
　　　右濂翁愛蓮¶
粲粲中央色不偏風霜揺落義熈年男兒一種剛腸味
<pb:KR4h0082_WYG_020-5a>
不¶讓隆中老子先¶
　　　右淵明愛菊<md:KR4h0082_SBCK_004-3b>¶紛紛桃李下成溪騎馬山人聽曉雞如此暗香相慰藉
徴¶書猶到六橋西¶
　　　右君復愛梅¶
榦少花濃雨露深政縁猶有市朝心豫章太史春秋筆
不¶遣山王預竹林¶
　　　右魯直愛蘭
<pb:KR4h0082_WYG_020-5b>
涪陵翁解識㫪陵薛映何如刺史𢎞葉氏堂中和尚友
不¶縁花有愛和憎¶
　　　右葉氏四愛堂廬陵歐陽𤣥¶
　　　揭曼碩¶
蓮菊梅蘭四愛堂父兄子弟愛無忘對花便擬書徴士
學¶道唯求接素王孝友家傳人所羡横斜句好興偏長
百年¶心賞千年意一種風流四種香<md:KR4h0082_SBCK_004-4a>¶　　　王倫徒
<pb:KR4h0082_WYG_020-6a>
原有梅兮隰有蘭君子之愛何幽閒陟崔嵬兮履潺湲
胡¶不歸樂山之間
㟁有菊兮渚有蓮君子之愛何清妍雜¶佩有贈勿棄捐
胡不歸兮樂嵗年
瓊臺石室何威夷親¶之所愛子所思托根厚土深且滋
春雨秋露無巳時¶
　　　王士㸃¶
予所愛兮崇蘭植之兮堂間思夫君兮山谷紉翠佩兮
<pb:KR4h0082_WYG_020-6b>
雜¶青綸蘭芳歇兮日在山欲從之兮不得閒
予所愛兮脩¶蓮植之兮堂前思夫君兮濓之水濯冠纓
兮叩漁舷蓮馨¶富兮水泥烟欲從之兮不我賢
予所愛兮秋菊植之兮¶堂隩思夫君兮柴桑巾漉酒兮
杯生馥菊英黄兮江波縮欲¶從之兮不我復
予所愛兮湘梅植之兮堂隈思夫君兮淛¶之湖吟清淺
兮句容裁梅枿素兮雪飛埃欲從之兮勿予猜<md:KR4h0082_SBCK_004-4b>¶　　　謝草池
<pb:KR4h0082_WYG_020-7a>
梅蘭蓮菊各争誇風月平章屬大家四愛堂前親手種
乾¶坤生意四時花¶
　　　詹厚齋¶
友人葉成甫世家永豐梅林而松溪元貞丙申動適彼樂¶
郊之想慕孟氏三遷之風徙居睦樂池頭相厥幽勝結廬¶
三間竹樹茂美一池灌園手植梅蘭蓮菊又取濂溪淵明¶
和靖山谷諸老之説揭中堂榜曰四愛以寄四時雅興清¶
矣哉且以永日且以盡年有以自老矣而數僅中夀二子
<pb:KR4h0082_WYG_020-7b>
元翁凱翁皆恂恂善與人交凱遊方之外元好脩而文
於¶屋東偏闢小室號半隠面修竹竹外憧憧而囂塵不¶
到清琴横床儒書堆案不矜名不眩能能世其家而大
之¶者余每過之喜其有隠者趣為之賦小詩<md:KR4h0082_SBCK_004-5a>¶四愛名堂名匪誇梅蘭蓮菊當傳家誰知半隠琴書趣
出¶色堂前四愛花¶
　　　程登庸¶
元翁出詹同舍所為四愛詩正有契於予懐去年夏予
<pb:KR4h0082_WYG_020-8a>
訪詹山道過焉愛其顯而隠駐車縱歩者久之意元翁
仙¶是未逺也今乃知經始于成甫而元翁復闢半隠以
居琴¶書于是更肻堂矣蘭蓮菊梅分四時而専美合一
堂而集¶芳受乾坤清氣者夫誰不愛然父愛之子不翦
之者已無¶况推其所以愛之者而隠焉又充所以愛其
身者以顯其父¶母焉吾知元翁之愛不徒在是而九原
有知所以愛其子¶孫者又甚于愛是四者矣是則蘭在
庭階尤宜若夫春秋¶之異其時山川之異其種湯佩之
<pb:KR4h0082_WYG_020-8b>
異其用説雖不同義同¶一隠至若實與蓮同一夏葉與
菊同一秋色與梅同一冬<md:KR4h0082_SBCK_004-5b>¶又有無時而不春者先四愛
亦宜然則上堂如有見也出¶户如有聞也人知元翁之
愛未必知元翁之思也既以是¶諗來者其季吾徒也又
以是勉之¶
　　　吳月灣¶
梅蘭蓮菊儲天地之清氣洩山澤之幽芳春秋冬夏各
專¶其一時之美露生之物以臭味見取于人者未能或
<pb:KR4h0082_WYG_020-9a>
之先¶也孟方王君示余以詹山老先生所為葉氏半隠
四愛堂¶記雋永數四筆芳墨潤流溢頰舌間但覺四物
之美並萃¶于一朝而忘其為草英木華之迭出于四時
也蓋昔之鍾¶是愛者吾聞其人矣屈子之于蘭也淵明
之于菊也茂叔¶和靖之于蓮也梅也匪徒愛之而已其
人品實似之故以¶蘭配屈以菊配淵明蓮配茂叔梅配
和靖人莫得而易之¶者世之稱是四物而是四賢也已
可不言而喻矣是豈偶<md:KR4h0082_SBCK_004-6a>¶然者哉且四賢之愛是物也亦
<pb:KR4h0082_WYG_020-9b>
各取其一耳而今也以四¶愛名堂取四賢之所取者兼
而有之不已㤗乎是殆不然¶詩云髙山仰止景行行止
愛以四言則四時之見是物¶也如見四賢焉聞其風而
興起所以自處者必有在矣徒¶愛云乎哉抑以其半隠
名者得非欲沐蘭之芳翫蓮之潔¶而徘徊菊梅之間也
歟孟方其為我質之詹山延祐&KR0996;申¶至後同郡吳存敬
書¶
　　　彭孟老
<pb:KR4h0082_WYG_020-10a>
老人與成甫葉君友甚稔予亦從侍次識之今去之十
二¶年而兩家子弟復胥于榮山慨二父之不復作且出
四¶愛堂詩求和予為之掩巻涕零因次韻以志二士之
感云¶
免胄宗風衆共誇當時二父許通家重來四愛人何在
淚¶濕斯堂幾度花<md:KR4h0082_SBCK_004-6b>¶　　　李進齋¶
喜怒哀懼愛惡欲人之情性之發也夫愛七者之一耳
<pb:KR4h0082_WYG_020-10b>
好尚于是乎觀之愛其所當愛者天理之公衆人之所
同¶也反是則人欲之私一已之獨而巳葉君成甫植蘭
蓮菊¶梅于庭以四愛扁其所居之堂以為四時之可愛
者莫是¶若終其身不渝元翁之愛之視成甫益加既又
築室于堂¶之東曰半隠其意若曰是隠者所愛也則能
繼其先君子¶之志豈特同乎衆人而已哉然而草木外
物也内而禮義¶之悦心有甚于愛是四者即其外以信
其内則無一物不¶在所愛之中矣元翁心醇而氣清進
<pb:KR4h0082_WYG_020-11a>
之以道則由愛親以¶愛人愛人而愛物知所差等夫孰
非性情之體用乎行矣¶堂且顯而隠不終于隠亦半之
謂也元翁勉之葉氏世家¶梅林于予為同里今所居曰
睦樂已一再遷予因記之亦<md:KR4h0082_SBCK_004-7a>¶以寓閭井之愛云爾至治
辛酉孟冬李晉敬書¶
　　　李絅齋¶
余曩嵗與里中葉公游君數數為予言吾先君成軒¶之
遷居睦樂也林木薈蔚屋廬靖深環植梅蘭蓮菊取前
<pb:KR4h0082_WYG_020-11b>
賢題詠揭諸壁扁堂曰四愛以為游息之所地偏心逺
庶¶幾乎古逸民之風焉子盍為我記之余適走東西未
暇也¶越一紀返吾故而元翁已謝世矣追念舊游如夢
而覺元¶翁恨不可作記其可以不作乎余惟天地以生
物為心而¶人與物得之以為心是以善觀物者知物之
理無以異夫¶天之理也故觀糓種可以識仁心觀牕草
可以騐生意視¶葉君之愛同一機耳愛属仁仁非天地
之心乎以我之心¶體物之心而天地之心可見矣所愛
<pb:KR4h0082_WYG_020-12a>
其不在茲乎或曰草¶木之可愛者蕃矣四者之愛抑豈
有所擇歟曰非也夫人<md:KR4h0082_SBCK_004-7b>¶之心静躁不同者好亦異故悦
紛華者必朝市奔競之流¶甘淡泊者必山林遺逸之士
譬諸草木吾臭味也世固有¶愛牡丹而誇國色者矣愛
海棠而羡紅粧者矣甚者碾綉¶轂而縱春遊燒銀燭而
酣夜飲者矣彼之所愛不已淺乎¶吾恐物交物引之而
已矣人欲肆天理安在哉必也滋之¶以九畹而弔湘纍
之孤忠採之於東籬而慕處士之清節¶誦净植之説吟
<pb:KR4h0082_WYG_020-12b>
香影之詩又若親炙濂溪之旁而徘徊孤¶山之下也同
前修于千載萃四愛于一堂目擊而道存心¶領而神悟
吾之所愛不已深乎所得不已多乎若曰天之¶生材必
有所為言其體不及其用可乎胡不即是四者而¶觀之
蓋浴湯可以事神飲水可以延夀或分甘而念母或¶調
鼎而相君用耶非耶是猶一念之愛擴而充反而求由¶
親親而民物無二夲也用舍聽之于天吾無所容吾力
而<md:KR4h0082_SBCK_004-8a>¶天之所以與我者可不知所自愛乎元翁之子可順
<pb:KR4h0082_WYG_020-13a>
好學¶而多藝是理也其知之矣今以季父凱翁命來速
記且曰¶願無忘先君之好故樂告之亦以寓予掛劍之
意云至順¶辛未嵗七月既望里人李粲記¶
　　　朱訥山¶
成軒葉君捨梅林故家而三遷睦樂池頭結廬退隠蒔
蘭¶種蓮栽菊挿梅以取四時生香不斷之意桂子蘭孫
又能¶繼志述事誠可嘉尚敬歩詹山髙韻繕寫呈似幸
恕其率¶文炳載拜
<pb:KR4h0082_WYG_020-13b>
相傳清白事非誇翁季同心有幾家賸喜生香香不斷
蘭¶蓮梅菊四時花¶
幽香净植搃堪誇老圃秋容别一家雪後暗香吟興逺
故¶林還有幾株花<md:KR4h0082_SBCK_004-8b>¶　　梅野詩敘¶
　　　虞伯生¶
近代楊補之作梅自負清痩有持入徳夀宫者内中頗¶
不便于逸興謂曰村梅因自題曰奉勅村梅集嘗見故
<pb:KR4h0082_WYG_020-14a>
家有藏徐熈墨杏花者用筆圓潤有篆籀法亦恨楊不
能¶知此也今監書博士丹丘生忽用此法寫生大快人
意存¶渾厚之意于清真去衰陋之氣為纎弱所以為佳
也譬如¶少陵煩花晴昊之雄壮視昏月淺水為何如耶
樂平錬師¶葉凱翁舊號野梅予曰以野標梅未足盡梅
之趣以梅名¶野庶乎廣莫之風請更曰梅野而以丹邱
之畫冠之永作¶証據使錢塘臨江二君聞余此論猶當
俯首歎伏也虞集¶詩
<pb:KR4h0082_WYG_020-14b>
昔結絲絇侍<md:KR4h0082_SBCK_004-9a>¶帝宸青鞋今許向江津憑君先付梅花説
白髪相看意更¶親
　　　初凱翁先欲南還欲僕作詩送行而僕今先有
　　　行¶色故為題此為他日一笑之資也¶
　　　詹厚齋¶
江路夢初回猶疑香是雪野意正微茫疎影寒窓月¶
　
　元風雅後集巻七

<pb:KR4h0082_WYG_021-1a>
欽定四庫全書
　元風雅後集巻八　　　　元　孫存吾　編
　　真山民¶
　　　陳雲岫愛騎驢¶
君不學少陵騎驢京華春一生旅食長悲辛又不學浪¶
仙騎驢長安市凄涼落葉秋風裏却學雪中騎驢孟浩¶
然冷濕吟&KR0817;敲吟鞭梅花溪上日來往身迹懶&KR0262;人中¶
仙有時清霜松下露松風蕭蕭驢耳䜿㨿鞍傲兀四無
<pb:KR4h0082_WYG_021-1b>
人牧子騎牛相爾汝勸君勸君但騎驢行路穏姑徐徐¶
九折畏途鞭快馬年來曽覆幾人車<md:KR4h0082_SBCK_004-9b>¶　　江學庭(同知旴江人/)¶
　　　¶¶¶題雙紅橋¶
雙虹鎻湖湖水長影揺洞庭吞三湘霜飛八月橘柚熟¶
我欲打舡聞水香晴天晚照過湖曲厯厯逺樹波茫茫¶
客中有懐不得盡無人同上三髙堂¶
　　揭希韋
<pb:KR4h0082_WYG_021-2a>
　　　送人上京
天上吟仙笑相覔松間坐客飯青精真遊不知白日晚
身世相與浮雲輕冥冥落花啼鳥静窅窅風燈寒泉鳴
丈夫邂逅志萬里滄浪水清宜濯纓
　　許伯昭(縣丞/)¶
　　　荷花¶
艶態繁粧似六郎汙泥不染豈尋常西湖十里今非昔<md:KR4h0082_SBCK_004-10a>¶何處笙歌有異香
<pb:KR4h0082_WYG_021-2b>
　　　相者玉鑑¶
石中求玉誰之玉鑑上無塵知幾塵除却江東雲谷子¶
眼髙四海許何人¶
　　謝南窓(縣尹/)¶
　　　送人北上¶
風雲萬里思帝鄉匣劍夜夜飛神光山林嵗月負疇昔¶
鷄鳴裹飯挑書嚢我觀蔡君自竒士玉壺氷壑清如此¶
終然未泄磊落胸朝朝問道川江水水暖飛舸輕¶河
<pb:KR4h0082_WYG_021-3a>
曲長淮清古人成敗生眼底莫為感慨牽閒情¶黄金䑓
上需賢急行矣去作新豐客當今太平十二䇿¶他年語
我須厯厯¶
　　黄朴齋(縣丞/)<md:KR4h0082_SBCK_004-10b>¶　　　酬趙倅鷗渚¶
時秋望河漢二氣相循環姹女嫁紫車千秋方生顔生¶
顔一何好身與浮雲閒入宴東華䑓出游蓬萊山振衣¶
徃從之杳𣺌不可攀貽我金玉章化此鐵石頑長懐學
<pb:KR4h0082_WYG_021-3b>
道人紫氣占函關¶
　　　幽居¶
幽居無别事野興足清歡置石妨書案移花傍藥欄蔽¶
門松老大夾徑竹平安自與兒童語從來耐嵗寒¶
　　周老山¶
　　　和蓮渠貧女吟¶
妾無千丈䋲雙丸任渠犇妾無一星金竹笥空長存孤¶
燈耿寒績一春不出門母家今何在血染雙啼痕雖然
<pb:KR4h0082_WYG_021-4a>
貧未嫁嫁了那忍言古來惟玉奴不肻負東昏嗟來市<md:KR4h0082_SBCK_004-11a>¶門倚父母豈不思¶
　　　懐友¶
里陌依稀故友廬一生一死竟何如烟荒樹影誰留劍¶
秋老蘆花不寄書數㸃夕陽鴉載犢一拳秋水鷺窺魚¶
世間何事非焦鹿天地無情可奈吁¶
　　　平山來盱¶
　　　　平山先生桃源隠君子也不見數年矣少¶微
<pb:KR4h0082_WYG_021-4b>
　　　　一星忽見盱壘比争先覩之出處語嘿¶有道
　　　　存焉小子何足以知之徳公不出城¶亦必有
　　　　以也¶
人住桃源意自春蓬萊弱水𣺌無塵擬隨陶令尋歸路¶
却訝龎公肻入城水弔晉題應有句碑捫唐刻豈無情¶
太原漁者無勞問盡識神仙真姓名<md:KR4h0082_SBCK_004-11b>¶　　　贈數者吳洪範¶
先天妙算泄河圖天後精微寄洛書獨在明夷説箕子
<pb:KR4h0082_WYG_021-5a>
聖人微意果何如¶
宇宙由來厯幾秋盛寒偏在五更頭後來誰有天津耳¶
每到斜陽怕上樓¶
　　　酬李鶴雲¶
江城寒寂厯菊欲為誰秋夢裡闗河隔愁邊嵗月流翩¶
翩雲外鶴泛泛水中鷗何限斜陽樹無題莫上樓¶
　　曾徳厚
　　　水底梅
<pb:KR4h0082_WYG_021-5b>
虛明元不累形骸花信仍須日月催雲母帳空𤣥鶴怨¶
珊瑚枕卧老龍猜夀陽宫女凌波襪白水真人玉鏡䑓¶
悟得一般清意味振衣長嘯歩莓苔<md:KR4h0082_SBCK_004-12a>¶　　　題耕隠¶
堯舜吾君堯舜民一犁新雨一簑雲灞陵山上齊眉者¶
嵗嵗春風欲獻芹¶
　　周梅邊¶
　　　贈墨梅士
<pb:KR4h0082_WYG_021-6a>
我家丹霞梅一枝玉為骨似氷為肌平生不受霜雪欺¶
世上塵土那能緇此花自是天上竒君能㸃染超補之¶
筆挾造化梅不知相逢一笑添一痴春風滿意桃李蹊¶
豈復顧此寒與微庭前夜雨春漏遲一聲山月聞子規¶
　　周溪邊¶
　　　贄撫州章萬廬¶
盱江相去無百里我聞公名諠兩耳聞名十載猶未面¶
便似未曽來擬峴一來邂逅及五峰人言我盍一見公<md:KR4h0082_SBCK_004-12b>¶
<pb:KR4h0082_WYG_021-6b>
公之勳名宣宇宙文武全才今未有章公得象是相家¶
異時公亦當宣麻我來見公無他事為公欲求四大字¶
區區蓋頭一把茅一如鷦鷯深林之一巢又如窮僧貧¶
道寕忍餓却向齋堂敷床展席施粥常滿座喜公筆墨¶
妙更精須公大書特書大姓名為吾四溪寒塾傳千載¶
之芳馨臨川自昔有墨池善書無過王羲之羲之但能¶
作小楷今公字畫又更大我來一見萬户侯識公便是¶
韓荆州軍中撫有百萬之貔貅門下豈無三千珠履之
<pb:KR4h0082_WYG_021-7a>
英游長歌歌已語未休問公還能一為握髪¶否
　　周幕溪¶
　　　岳陽樓¶
乘風來叩洞庭君送我樓心慰舊聞水憤荆湘江欲合¶
天隣吳楚地曽分千㠶過雨紅揺日一島撑空翠擁雲<md:KR4h0082_SBCK_004-13a>¶嵗月悠悠閒獨倚若為憂樂話希文¶
　　黄誠性¶
　　　讀文山集
<pb:KR4h0082_WYG_021-7b>
三百餘年樂育恩晚從科目得斯人﨑嶇嶺海期年國¶
零落毡毛萬死身諸葛未亡猶有漢包胥欲泣更無秦¶
挑燈慷慨歌梁父鬢髪蕭森動鬼神¶
　　傅東郊¶
　　　鐵環歌¶
　　　　傳言京使舟次漢陽次日扼泥挽不起聚¶賈
　　　　舟起之得鉄鎻長莫可紀于是鎔作數¶百環
　　　　懼而復投之水或曰吳王作此鎻江¶也楊廷
<pb:KR4h0082_WYG_021-8a>
　　　　秀得一環以示予異甚索歌誌之¶
楊君手執一鐶鐵吳事驚傳向人説横江鐵鎻是何年<md:KR4h0082_SBCK_004-13b>¶千古沉淪共魚鱉抗津扼險尚豪勢毋乃當時謀計拙¶
想當爐冶力錬時一國生靈走炎熱火燄連空氣吐雲¶
此鎻得完農噐鐵益州刺史龍鑲東火冷烟消吳已滅¶
英雄有恨在天地淚入江湖流不竭蓬萊使者都水衡¶
夜泊溪陽江上月挽船欲去不可起倐聚千艘同撇捩¶
馮夷震懼蛟蜃驚千丈連環中斷絶重如金石鏗有聲
<pb:KR4h0082_WYG_021-8b>
猶帶吳人舊精血天教尤物出人世豈誠奸邪毋僣竊¶
方今聖化開隆平四海車馬同軌轍君從何處得有此¶
直欲珊瑚隨手裂紫金白髪世所珍往往貪惏作妖孽¶
願將此鐵示兒孫滄海揚塵須共閲不然化作莫耶精¶
斬取長橋蛟百截¶
　　　山行¶
松老崖空樹欲傾緩行微歩荅新晴春深雨過花如夢<md:KR4h0082_SBCK_004-14a>¶風暖鶯回樹有聲縹緲蓉城雲作户依稀緱嶺鶴吹笙
<pb:KR4h0082_WYG_021-9a>
惟應眼底皆詩句一夜推敲直到明¶
　　　和荅兆五姪¶
青年那似爾白髪已尋余負郭耕無畆傳家業有書士¶
貧天理定老病世情疎雅得陳元諒時能問索居¶
　　　次韻東岩琴碁書畵四美人圖¶
宫槐葉暗午風清閒弄瑶琴寄此情祗恐闗睢風已變¶
調哀絃促不成聲¶
沉機黙黙對枰棋妙着緘情有所思誰信華清當局者
<pb:KR4h0082_WYG_021-9b>
峨眉風急馬行遲¶
李氏夫人信手揮書名千古出中閨盈盈錦上回文字¶
不有詩人為品題¶
玉軸輕輕巻復舒内中名畫世間無可憐山店兒啼夜<md:KR4h0082_SBCK_004-14b>¶不似文姫别虜圖¶
　　黄季嬴¶
　　　候張伯陽州判不至奉寄¶
海風吹&KR0262;虜山雪洒向瑶䑓照明月因之欲訪三蓬萊
<pb:KR4h0082_WYG_021-10a>
望斷雙鸞翠烟滅¶且持寳斧窮南溟片㠶飛渡遥山青
幽尋丹碧採芝草¶松風竹露春泠泠江邊忽遇蟾宫客
江草江花盡相識¶春風一笑訪驂鸞三十六峰搃春色
峰顛孤鶴飛且鳴¶徘徊似欲難為情雲深林暝杳莫辨
時時照影臨溪清¶我時感此生幽趣笑折瑶草寄仙佀
白鷗飛去猶未來¶門掩青山更風雨¶
　　　登幔亭有懐杜清碧先生浙游¶
幔亭髙聳碧天寒杖履躋攀香靄間澗竹吟風將過雨<md:KR4h0082_SBCK_004-15a>¶
<pb:KR4h0082_WYG_021-10b>
岩花笑日伴雲閒遥憐浙水生離思獨立閩山想别顔¶
極目㑹稽何處是孤峰落落水潺潺¶
　　劉叔逺¶
　　　寄黄士謙¶
放歌出東林思弄川上雪清風吹湖波驚&KR0262;波上月美¶
人載美酒舉棹揺秋霜把酒勸青天青天忽盈觴揚㠶¶
掛白雲鷗鷺同飛揚歌罷一長笑忽然江水長懐君不¶
可見流恨滿瀟湘
<pb:KR4h0082_WYG_021-11a>
　　熊澗谷¶
　　　木綿歌¶
秋陽收盡枝頭露烘綻青囊翻白絮田婦擕籃採得歸¶
渾家指作機中布大兒來覔襦小兒來覔袴半擬償私¶
債半擬輸官府竹籠旋着活火薫蠧虫母子走紛紛尺<md:KR4h0082_SBCK_004-15b>¶鐵碾出瑶空雪一弓彈破秋江雲中虛外泛槎成索晝¶
夜踏車聲落落車聲才憐催上機知作誰人身上衣小¶
女背面臨風泣憶曽隨母園中拾
<pb:KR4h0082_WYG_021-11b>
　　　覽鏡¶
鏡是何年製我是何年生朝朝長見面相對如弟兄昔¶
年照我時如弟顔色好今年照我時如兄顔色老願鏡¶
團團光皓皓兄弟百年永相保¶
　　　鏡中覧髪
昨日一須白今日一須白次苐白欲盡白盡何須摘人¶
頗笑衰朽我自謂竒特賴有古鏡知元不拒老色却思¶
父母恩對此空歎息
<pb:KR4h0082_WYG_021-12a>
　　　秋日江村¶
短短竹籬三五家獨樹作橋横淺沙山頭昨夜雨初過¶
秋水一村茨菇花
　
　
　
　
　
<pb:KR4h0082_WYG_021-12b>
　¶
　<md:KR4h0082_SBCK_005-1a>¶　
　
　
　
　
　元風雅後集巻¶八

<pb:KR4h0082_WYG_022-1a>
欽定四¶庫全¶¶¶書
　¶¶元¶風雅後集巻<md:KR4h0082_SBCK_005-3b>¶九　　　　<md:KR4h0082_SBCK_005-8a>¶元¶¶　孫存吾¶　編
　　冨¶¶¶¶珠哩<md:KR4h0082_SBCK_005-1a>¶翀
　　　題周益公墨跡¶
今觀益公帖老氣肅鋒鋩孫氏青毡永宜開寳墨堂¶
　　　題益公荅孫魯齋帖¶
丞相裁詩荅布衣殷勤辭翰搃珠璣秋風吹落蒼松樹¶
二百年來此道非
<pb:KR4h0082_WYG_022-1b>
　　　孫義方夀慶堂¶
誰似孫家鶴髪親昇平重見至元春主兒不必公侯貴¶
日聚詩書福縉紳¶
　　理伯容(江西憲掾/)¶
　　　餞陳中山<md:KR4h0082_SBCK_005-1b>¶渉羡一樽酒别我同年兄同清更同苦春曉都門行南¶
樓又相識即别難為情浩浩長江流忍聽陽闗聲¶
　　甘　恪
<pb:KR4h0082_WYG_022-2a>
　　　餞理伯容赴江西憲掾¶
朝辭江漢水暮宿匡廬山番易匡廬下中有蛟龍闗龍¶
君閲出久風飄司往還理子賢良資神鬼敢有奸逍遥¶
十二仙遲(去/聲)子湖之顔髙髙肅政䑓去去登清班坐¶觀
黄鵠起邈焉不可扳端逢縻處士文酒樂餘閒¶
　　陳是若¶
　　　餞伯容¶
南浦秋髙蒲葉黄驄馬行行之豫章渥洼神骨特竒俊
<pb:KR4h0082_WYG_022-2b>
龍沙勁氣故蒼茫貂蟬入直月未曉&KR1924;豸當途劍倍光¶
人材已是科名得送君猶是望文昌<md:KR4h0082_SBCK_005-2a>¶　　劉孟曄¶
　　　餞伯容¶
沿檄東行玉節光匡廬雙劍照寒芒文星移次傍南斗¶
楚水餘波及豫章白簡分明千里月清標氣肅九秋霜¶
斯文幸托蘇天庇泮水春融芹藻香¶
　　劉夢羲
<pb:KR4h0082_WYG_022-3a>
　　　餞伯容¶
白髪重游漢水濵爨桐幸遇按絃人詩書潜玩簟瓢樂¶
山水清幽戱筆新天霽蟾宫髙獨歩霜寒栢府寂無人¶
一樽好共南樓月别棹西江浩蕩春¶
　　張小山(四明人/)¶
　　　次韻酸齋君山行¶
蜀江湘流合千里中有蒼崖壓秋水仙人金冠坐鐵船<md:KR4h0082_SBCK_005-2b>¶反披紫裘初醉起小龍二女相從遊眉山低壓青黛羞
<pb:KR4h0082_WYG_022-3b>
寄書不通雙淚流三十六宫明月秋花邊閒䄂玉堂手¶
老來頓覺嫦娥醜岳陽樓下喚開門神仙幾年曽醉否¶
抉雲老鶴去不還青青一㸃天涯山¶
　　　天劍歌¶
將軍躍馬來南荒腰間古劍白練光鸊鵜塗香魑魅泣¶
寒芒熠熠勾陳蒼龍髯髙釘珠堂月玉華曽拂樓蘭雪¶
為君盡斬奸臣頭天狗三更下䑛血¶
　　章伯亮(雲南人/)
<pb:KR4h0082_WYG_022-4a>
　　　次韻唐佐自京庠歸覲¶
天邊清湛如璜水筆底生春多秀士摩空三百六十字¶
凖擬明年獻¶天子西江千樹梅正花家人祝鵲催還家
愧我汗青頭<md:KR4h0082_SBCK_005-3a>¶欲白夢到雲南與天地¶
　　　行路難¶
奉君七寳鳳凰之綉柱五色麒麟之錦裳王母九霞觴¶
中之酒秦女萬縷爐中之香去年紅花今年開昨日紅¶
顔今日老一生三萬六千日歡日願多愁日少對吳歌
<pb:KR4h0082_WYG_022-4b>
㸔楚舞歌舞忽忽變今古歸去來莫行路¶
　　拜特穆爾(唐古氏/)¶
　　　溪山春曉¶
興來無事上幽亭雨過郊園一片春路失前山雲氣重¶
帆收逺浦客舟停笛笙野舘二三曲燈燭林炯四五星¶
坐久不堪聞杜宇東風吹我酒初醒¶
　　趙由儕¶
　　　述祖詩<md:KR4h0082_SBCK_005-3b>¶
<pb:KR4h0082_WYG_022-5a>
悠悠我祖始于軒丘撫厯髙陽秩秩大猷爰自伯益舜¶
錫旱游中衍事商造父御周征彼徐方熊熊有功邑于¶
趙城大河之東建氏晉國耿先其封成宣喻日畏夏愛¶
冬㟁賈作難嬰臼立孤襄子始大常山得符於赫列侯¶
懋建丕圖肅矣武靈兆配有虞西漢子都生長河間暨¶
于唐末今族居燕卜遷大梁世系綿綿厚徳豐功宜永¶
其傳中罹多難南厯江沱眷焉吾宗豐水居多百川有¶
原衆條有柯庸脩家牒克俾無訛顧予伯仲憂患多更
<pb:KR4h0082_WYG_022-5b>
瞻歎古烈自愴其生其生豈偶三辰垂精徳業未進敢¶
不戰兢我心伊何常念厥初感彼霜露愴焉踟躇奉先¶
如在宗戚相於亦有諼草髙堂可娛惟忠惟孝立身有¶
夲嗟爾後進朂哉自勉萬有能銷斯道無冺温恭朝夕¶
云胡不謹顯親揚名俾昌俾熾善保家聲期于勿替尚<md:KR4h0082_SBCK_005-4a>¶念前人留心譜系受天之慶逺及苗裔¶
　臨川吳先生讀之而歎曰純粹忠厚自徳性流出油¶
　然冲和之意真古人之詩也盖其有夲是以若此又
<pb:KR4h0082_WYG_022-6a>
　曰中山年少于吾吾不敢以友命之也㤗定甲子十¶
　月十九日國子司業蜀郡虞集書¶
　　　思親詩¶
　　　　予讀魯齋許文正公七月望日思親詩因¶見
　　　　其天理沛然自胸襟流出永感者聞之¶必増
　　　　其悲具慶偏侍者由此寕不加敬自¶思兄弟
　　　　往年當䘮亂之餘不幸失怙藉慈¶母教養成
　　　　人真昊天罔極之思也輙推廣¶其意而述五
<pb:KR4h0082_WYG_022-6b>
　　　　言古詩一篇五十二句以紀¶平居之懐納之
　　　　書藏將示後人俾知所自<md:KR4h0082_SBCK_005-4b>¶云爾&KR0996;戍嵗二月
　　　　望日中山居士趙由儕¶識¶
一自先君逝行將四十春音容尋日夢感慨試詳陳巳¶
歎生縁淺還思故國屯吳江悲血戰粤嶠困車轔共叱¶
艱危甚尤驚賦斂頻朔風吹廣野赤日照流塵既洒呼¶
天淚方為辟地民撫時非往昔感憤竟湮淪翕霍傳梅¶
外倉黄問水濵諸孤隨弱母大慟向秋旻越嵗寕戈甲
<pb:KR4h0082_WYG_022-7a>
歸鄉辦穸窀酹觴號雪夜扶柩履霜晨家緒中微甚人¶
問事一新孩提慙不肖操守賴慈親絡緯燈前教䄡䄖¶
膝下馴田廬勤保任門户幾憂辛文獻由先徳扶持荷¶
化鈞宣華明晚景荆樹際芳辰眉夀斟瓊蟻春暉奉綉¶
茵雖非登執要自不厭清貧努力尊天爵勤心報大倫¶
歸全期不忝化俗異還淳信墨存家乗傳芳待後人年<md:KR4h0082_SBCK_005-5a>¶年思雨露嵗嵗省松筠至念通天地長歌感鬼神珍藏¶
歸韞匵大孝慕終身
<pb:KR4h0082_WYG_022-7b>
　<md:KR4h0082_SBCK_005-5b>¶　郭君彦(真定人/)¶
　　　海東青¶
海東俊鳥異鵰鶚金晴玉爪不凡材八月風髙度海來¶
劍翮怒斫雲陣開虞人設網心獨苦獲之不敢觸毛羽¶
為言此鳥獻¶天子年年進入明光裏驛使長懐萬里憂
傷者還同殺¶人罪君不見唐太宗魏公入奏久未去不
知鐵鷂死䄂¶中小臣但願¶聖皇脩徳放此鳥自有鳳凰
逺啣瑞圖飛下五雲表
<pb:KR4h0082_WYG_022-8a>
　　　入京五首¶
虎踞龍蟠十二門王侯第宅若雲屯百蠻入貢天威逺<md:KR4h0082_SBCK_005-6a>¶四海朝元國勢尊曉日旌旗明禁路春風簫鼔沸名園¶
唐虞堯舜¶今皇是未必江潭老屈原¶
蓬萊御氣挹晨赮萬國河山擁帝家金殿勢吞滄海日¶
玉樓光映赤城霞巨鰲偃蹇乘丹闕舞鳳飄颻翼翠華¶
遥望¶至尊遊幸處六龍髙駕五雲車¶
鳳凰城闕壓金湯龍虎旌旗䕶未央萬國衣冠朝玉座
<pb:KR4h0082_WYG_022-8b>
百蠻歌舞進瑶觴花迎宫扇紅雲曉日照天袍翠霧光¶
江海小臣無以報空將詩句美成康¶
大明宫闕勢岧嶤萬嵗聲髙山動揺金殿九重明日月¶
玉樓十二挿雲霄青絲馬上王孫貴丹轂車中趙女嬌¶
自是鳳城春色好肻將心事許漁樵<md:KR4h0082_SBCK_005-6b>¶翠輦毡車往復回風清九陌障黄埃錦袍公子呼鷹出¶
茜㡌僧官躍馬來雲外笙歌聲宛轉水邊樓閣勢崔嵬¶
少年自有㸔花興欲賦觀光愧不才
<pb:KR4h0082_WYG_022-9a>
　　　野寺晚景¶
寺對清溪水遶闗冷然鐘鼔翠微間樓䑓無影日沉海¶
松檜有聲風滿山猿嘯石亭遊客&KR0262;龍歸雲洞老僧閒¶
詩成一笑歸來晚獨掉扁舟泛月還¶
　　　送泗州同知偰世南赴任¶
夢喜三刀驗之官正少年龍纒倚天劍虹遶載春船淮¶
泗名先振湘潭政可傳門闌多喜氣屢見出英賢¶
錦衣臨泗水仙境足吟哦煙樹連淮逺雲山入楚多濟
<pb:KR4h0082_WYG_022-9b>
川功不少經世意如何㑹見沙堤上春風响玉珂¶
　　　西山道院<md:KR4h0082_SBCK_005-7a>¶幽居絶瀟洒深院鹿成群山色開窓得泉聲隔竹聞猿¶
啼臨水樹風送渡溪雲客至渾無事談詩到夜分¶
　　　宫詞¶
宫娃辮髪綰垂鬟嬌面團如白玉盤出入紅門能走馬¶
綉衣縹緲似乘鸞¶
年少宫官着綉衣麒麟寳帶束腰圍日斜醉出金門裏
<pb:KR4h0082_WYG_022-10a>
騎得龍閑白馬歸¶
　　　閒居春晚¶
深巷絶行人一鳥鳴髙樹不知春色深花落夜來雨¶
　　　早春湖上¶
栁芽黄淺不勝春沙暖泥香草色新鸂鶒雙飛湖水濶¶
相思愁殺倚欄人¶
　　　秋郊<md:KR4h0082_SBCK_005-7b>¶路穿黄葉林馬嘶秋色裏白鳥何處來飛下野塘水
<pb:KR4h0082_WYG_022-10b>
　　張鳴善(平陽人/)¶
　　　李陵䑓晚眺¶
雲黄沙白遶平原獨立崇䑓思黯然地僻尚知秦逺塞¶
草青不是漢新年非慚歩武賢王後反欲捐生太史前¶
誰謂茂陵明似日重光惟照漠南天¶
　　　秋興亭次韻¶
巫峽秋濤萬里長荻花楓葉亂蒼茫青山礙目無閒地¶
白雁牽愁有夕陽神禹栢殘扶大氣長庚星墜静南荒
<pb:KR4h0082_WYG_022-11a>
已將今古同行客何必登臨憶侍郎¶
　　　題史橘齋山水手巻¶
神仙中人丞相子五色玉立瑶池芝謝傅風流歌舞處¶
羊公慷慨登臨時興來酒洒雲烟遶身後名隨日月遲<md:KR4h0082_SBCK_005-8a>¶安得飈車從上下蓬萊指㸃看參差¶
　　　見釣者¶
宇宙俱為客江湖獨釣翁笛聲吹海月竿影倚秋風天¶
定行藏拙時清禮法通古今惟范蠡落落幾人同
<pb:KR4h0082_WYG_022-11b>
　　　送人游廬山¶
曽到匡廬境巉峰際碧空萬松無路入一水與天通白¶
鹿眠晴晝青猿嘯晚風洪厓如可約吾亦訪雲中¶
　　　次盧參書御溝水韻二首¶
華清波色漢陽溝不似粼粼暖緑柔飄盡上林紅萬㸃¶
又從天上送春愁¶
堤頭春漲碧琉璃堤外春隂海子時同是玉泉山下水¶
可憐波浪太參差
<pb:KR4h0082_WYG_022-12a>
　　員怡然(闗中人/)<md:KR4h0082_SBCK_005-8b>¶　　　送陳文理還京師¶
十年不見老元龍髯鬢蕭蕭帶朔風萬里闗河秋月白¶
九重宫闕曉雲紅功名有分皆身外聚&KR0262;無憑似夢中¶
問我能來定何日移家今在五門東¶
　
　
　
<pb:KR4h0082_WYG_022-12b>
　
　
　
　
　
　
　
　元風雅後集巻九

<pb:KR4h0082_WYG_023-1a>
欽定四庫全書
　元風雅後集巻十　　　　元　孫存吾　編
　　　訪原頭范君才¶
長憶原頭范隠君我來踪跡不相聞林鳩屋角啼清晝¶
山犬籬邊卧白雲藥石猶能資疾病丹青元不畫功勳¶
藻陂家主應遥念一路秋陽草樹薫¶
　　　脩琴¶
桐梓年深半裂開嶧陽道士獨憐才細磨蛇腹秋風起
<pb:KR4h0082_WYG_023-1b>
輕鑿龍池夜雨來此日銘邊重注字當年爨下欲成灰¶
何時試鼔陽春曲預拂空山小石䑓¶
　　　月中桂<md:KR4h0082_SBCK_005-9a>¶雪風吹老樹婆娑輪滿芳枝長漸多萬古秋香懸宇宙¶
一枝清影照山河雲間啣子無黄鵠天上㸔花有素娥¶
折向人間應不識九重清露濕鳴珂¶
　　　寳應寺塔¶
五色雲中現七層不知何代法門興歸來逺客長迎望
<pb:KR4h0082_WYG_023-2a>
老去閒僧已倦登金鐸無聲風不起寳瓶有影日初升¶
時聞梵唄盤空下知是檀那夜施燈¶
　　楊信可(臨江人/)¶
　　　和揭曼碩兼懐武昌名勝¶
親友日以疎江漢日以深孤雲懐海嶠倦翮思長林終¶
然念所知沿流動悲吟豈無後日期邈若隔千岑安得¶
好風來冷然入中襟日與親友㑹微言自規箴¶
　　　和盧子儀寄懐盧肅政止巴陵王侯<md:KR4h0082_SBCK_005-9b>¶
<pb:KR4h0082_WYG_023-2b>
人生有知遇永懐不可忘俯視萬丈淵仰睇千仞岡青¶
山何其髙江水空自長忽憶石澴叟别我半載强昨者¶
從湘中嵗晏歸朔方孤舟渡淮水遺我滿滄浪迢迢天¶
際雲青青陌上桑¶
　　　次韻酬吕文學¶
後㑹未可必前路轉多山鷄鳴發孤舘蒼凉雲樹間俯¶
視清溪流仰睇髙鳥還念此别離情南山正孱顔¶
　　　鹿角站阻風
<pb:KR4h0082_WYG_023-3a>
風送洞庭沙維舟隠荻花水枮魚上罶秋老燕移家日¶
暮長河急天寒去路賒故鄉三十驛歸夢遶天涯¶
　　　奉別存初郎中臨湘月下泛舟¶
西風吹老白蘋洲天上郎星月下遊過雁影沉湘水碧¶
斷猿聲入楚山秋歌翻白苧猗蘭泣夢落黄陵帝子愁<md:KR4h0082_SBCK_005-10a>¶夜半鐘聲天曉角猶疑身在鳳池頭¶
　　　望池州作¶
黄蘆瑟瑟草油油樓閣參差瞰碧流萬里長江秋色逺
<pb:KR4h0082_WYG_023-3b>
一㠶斜日過池州¶
　　鄧徳良(南昌人/)¶
　　　渉圃¶
林塘草樹接江干一日三回渉圃㸔白雁不來縁地煖¶
黄花微痩覺秋乾隔溪烟火人家静傍水樵蘇野氣寒¶
柴户反闗生事了晚松種罷雨漫漫¶
　　　晚眺¶
晚歩從容出薜蘿吟詩聊當竹枝歌寒流漸縮溪船少
<pb:KR4h0082_WYG_023-4a>
臘雪不成山霧多官賦人歸荒嶺路野燒烟起夕陽坡¶
江鄉盡處閩鄉近老盡塘蒲無雁過<md:KR4h0082_SBCK_005-10b>¶　　　送陳杏林赴潮州醫學教授¶
三千驛路上灘船九品醫官半百年藥市得錢添月俸¶
杏林收穀當公田北書漸覺江鴻少南食初嘗海鱷鮮¶
不用越巫驅瘴癘家家傳取衛生篇¶
　　　寓舍春晚¶
柘隂初合豆初畦門掩春寒落絮遲薄暮一樽還獨酌
<pb:KR4h0082_WYG_023-4b>
坐看微雨濕荼䕷¶
　　　中秋憶家¶
千里星河一鏡圓杜陵児女隔秋烟遥憐此夕柴門裏¶
相對清樽説去年¶
　　　早冬過聶氏西江别墅¶
紅葉青山載酒行山人新結野庵成西簷一樹梧桐好¶
他日重來聽雨聲<md:KR4h0082_SBCK_005-11a>¶清景亭邉秀作堆竹聲松影共徘徊野藤繞屋多秋實
<pb:KR4h0082_WYG_023-5a>
時見山禽引子來¶
　　李宗冽(盱江人/)¶
　　　題嶽溪禪林精舍¶
朝遊適嘉霽遂暢尋山願厓日破層隂晨經罷幽殿年¶
深樹益繁像古閣重建夜來天地霜松色了無變宛然¶
巉崪間廬岳復茲見山僧四五人屢訪期識面¶
　　　和傅伯永月夜泛舟¶
夕霏巳掃林緑波際遥天浮雲蕩倒影相與渡清川愛
<pb:KR4h0082_WYG_023-5b>
此山水趣聞歌心益便沿洄隨意逺落月照歸船¶
　　　古隴頭吟¶
天寒隴水嗚嗚咽夜領銳兵從此發海風吹人眼欲枯¶
上隴猶㸔嶺西月悲笳蕭蕭霜滿天十里一堠烽火連<md:KR4h0082_SBCK_005-11b>¶去年初度彈筝峽今年復引月支泉從軍辛苦事征討¶
將軍功大殘兵老¶
　　　秋夕江上¶
水舘螢飛入沉沉夜未眠衆星揺雨後孤月轉河邉草
<pb:KR4h0082_WYG_023-6a>
木寕悲候江山不記年忽聞吹管急况有估人船¶
　　　代項氏怨(并敘/)¶
　　　　燕山項氏其夫江南人行賈燕薊間聘項與
　　　　居未幾¶夫死項時年二十奉柩回江南誓以
　　　　夫餘貲養姑以¶自終比至姑改適項勵志孑
　　　　居以守夫祀余憫其事¶而賦之¶
少無依倚老何堪白髪婆娑亂不簮夢裏尚思江北好¶
悔將夫婿𦵏江南
<pb:KR4h0082_WYG_023-6b>
　　　贈深上人<md:KR4h0082_SBCK_005-12a>¶處處隨縁到經年此托蹤不言鄉國逺惟指對門峰¶
　　王尚志(臨川人/)¶
　　　暹國迴使歌(并敘/)¶
　　　　暹赤眉遺種天厯初嘗遣使入貢今¶天子嗣位
　　　　繼進金字寳章九尾龜一象孔雀鸚鵡各二¶朝
　　　　廷以馬十疋賜其國主授使者武畧將軍順昌
　　　　州¶知州使者錢塘人江東羅儆作歌僕和之
<pb:KR4h0082_WYG_023-7a>
江東先生逺扣門口誦暹國迴使歌髙秋夜静客不寐¶
歌辭激烈聲滂沱東南島夷三百六大者只數暹與倭¶
暹人云是赤眉種自昔奔竄來海阿¶先皇在位厯五載
風清孤嶼無楊波方今¶聖人沾徳化繼進壤貢朝鸞和
紫金為泥寫鳳表靈¶龜馴象懸鳴珂彤庭懐逺何所賜
黄驪白駱兼青驒<md:KR4h0082_SBCK_005-12b>¶卉裳使者錢塘客能以朔譯通南訛
遥授將軍領州牧¶拜舞兩頰生微渦樓船歸指西洋路
向國夜夜瞻星河¶金雞啁哳火龍出三山宫闕光嵯峨
<pb:KR4h0082_WYG_023-7b>
鄱陽驛吏親為説¶今年迴使重經過先生作歌既有以
却念黎䝤頻驚訛¶田横乘傳嗟已矣徐福求仙胡爾詑
豈知暹國效忠義¶勳名萬世同不磨
　　　同鎮陽李先輩登臨川擬峴䑓¶
楚塞蕭條客復來已無秋渚藕花開西風曠野孤城出¶
落日清江白浪迴山似襄陽非故國地連吳㑹有髙䑓¶
南歸萬里頻回首潦倒徒傷賈𫝊才¶
　　　季冬初三夜見月
<pb:KR4h0082_WYG_023-8a>
向晚西簷月令人生夜思山川徂抄嵗雲漢負秋期素¶
魄窺恒滿良宵惜屢移清暉可攬結脈脈寸心知<md:KR4h0082_SBCK_005-13a>¶　　　送孔椽之鰲谿¶
古縣青山裏溪橋春水流沙明殘雪在市散夕嵐收廨¶
宇鄰仙洞更聲雜戍樓憐君趨幙舍微禄暫淹留¶
　　　登冷仙岩¶
仙岩酌酒杏花紅滿地金濤日上東洞底香風&KR0262;靈氣¶
游人都在紫雲中
<pb:KR4h0082_WYG_023-8b>
　　　舒州張萬户馬¶
舒州營裏將軍馬曾向西征破賊來伏櫪金創秋氣重¶
斷腸當日戰初回¶
　　　南園¶
蒼苔翠竹轉林暉野菊花開過客稀樹底秋䖝作寒繭¶
雨晴黄葉滿園飛<md:KR4h0082_SBCK_005-13b>¶　　徐天逸
　　　擬古
<pb:KR4h0082_WYG_023-9a>
皎皎機上絲織為遊子衣遊子蕩風塵素衣化成緇風¶
塵不可避四顧將何之豈不念潔白徒重翟子悲朂哉¶
加澣濯河水清且&KR0008;¶
娉婷閨中女天質知自愛空懐蘋藻心日月苦行邁蹇¶
脩意良勤遲遲如有待未嫁庸何傷失身將重悔¶
婉娩自結髪伉儷情意深夫征日易久魚雁成消沉自¶
憐鏡中貌衰白將駸駸有衣為誰薫有花為誰簮顧影¶
雖無儔秉心猶斷金青天懸明月照影不照心
<pb:KR4h0082_WYG_023-9b>
　　　君馬黄¶
君馬黄我馬白青絲聨絡黄金勒長安紫陌争馳驅一¶
日秋風各西北酌君酒君莫辭與君更作汗漫期神龍<md:KR4h0082_SBCK_005-14a>¶不可豢天駿不可覊乾坤浩蕩信所之人生行志當及¶
時兩情繾綣將何為丈夫不作兒女悲¶
　　　田家詞¶
犁田無牛秧易老養蚕未繭桑已空二月新絲五月穀¶
如何解折今年窮
<pb:KR4h0082_WYG_023-10a>
　　　秋風詞¶
秋風一舸歸晚泊芙蓉渚折房遺所思的的中心苦¶
　　　清明有所¶思
菽水歡娛淺松楸感慨長西家白頭嫗門外倚斜陽¶
　　　山中初霽¶
久雨客不來燕坐了晨夕今日出東郊門外草三尺¶
　　施性初(臨川人/)¶
　　　古井<md:KR4h0082_SBCK_005-14b>¶
<pb:KR4h0082_WYG_023-10b>
地脈深三丈寒甘漱石甖冣宜探月色獨坐聽泉聲旱¶
許鄰人汲廢餘秋草生元非投轄處水不近交情¶
　　　秋日田家¶
髙髙青櫟樹忽有鵓鴣鳴雨後晚田熟門前秋水生鄰¶
家賽社去野犬吠人行泥潦相淹久明朝歸計成¶
　　　郊園宴集得荷字¶
脱㡌長松下探幽到薜蘿翠禽翻㟁蓧紫芡刺池荷人¶
影追凉&KR0262;蟬聲入暮多當擕謝公妓載酒重經過
<pb:KR4h0082_WYG_023-11a>
　　　萬年坪坐雨¶
復此留三日秋隂未肻晴雨懸抄樹白坡落石泉清未¶
可言羇寓聊堪遣性情草蛩籬落下時作不平鳴¶
　　　喜徐宗道自金陵歸¶
雲樹相思久年年賦式微淮南芳草歇江上故人歸日<md:KR4h0082_SBCK_005-15a>¶夕開新酒天凉換裌衣從容亦自好墨綬與心違¶
　　　李道傳留九江以詩見寄¶
水鄉城郭晚烟稠遥想思歸上庾樓潮落湓城魚作浪
<pb:KR4h0082_WYG_023-11b>
雨餘淮甸麥先秋一樽濁酒懐親友數首新詩歎客愁¶
我正山中招隠者秋風應棹木蘭舟¶
　　　雨中同從弟宿田舍¶
鶺鴒相逐暮天隂破㡌長江覔短吟十頃水田春布穀¶
一天風雨夜同衾草腥宿雁投湖水烟暝歸牛入桕林¶
明日東隣赴鷄黍汝還不飲我孤斟¶
　　傅謙則(學正/)¶
　　　東山有鴟梟
<pb:KR4h0082_WYG_023-12a>
金衣菊裳海頭鶻胡不啄此鴟梟目劍翎鈎爪韝上鷹¶
胡不食此鴟梟肉東飛西飛正頡頏開口呀呀無飽足<md:KR4h0082_SBCK_005-15b>¶天何生此不祥鳥白日妖呼鬼夜哭羽毛似可美外飾¶
腸膽豈知懐内酷月明風淡霜氣寒三繞髙枝雀驚宿¶
綢繆牖户固根夲一呌一鳴千百毒將軍只逐天邊鹿¶
誰敢挾彈滄江曲
　
　
<pb:KR4h0082_WYG_023-12b>
　
　
　
　
　
　
　
　¶元風雅後集巻¶十
<md:KR4h0082_SBCK_006-1a>¶
<pb:KR4h0082_WYG_024-1a>
欽定四庫全書
　元風雅後集巻¶十¶一　　　元　孫存<md:KR4h0082_SBCK_006-1b>¶吾　<md:KR4h0082_SBCK_006-13a>¶編
　<md:KR4h0082_SBCK_006-1a>¶　熊勿軒(前進士/)¶
　　　壬子雲谷春禮徹俎郡侯素軒先生緘題雲¶谷
　　　書院道原堂及晦菴師友道義之祠七大¶字致
　　　山中秋立扁簡諸同志二首¶
伊洛何年此道南道原堂上意誰叅古文夫子遺經六¶
建學文公精舍三落落此生徒苦志悠悠吾道豈空談
<pb:KR4h0082_WYG_024-1b>
是邦賴有賢師在扶植斯文首晦菴¶
廬峰山下義寕村重搆新祠儼後先兩字孝忠存祖訓¶
一原道義繼師傳髙山屹屹幾千仞喬木隂隂四百年¶
多謝故交不相棄年年秋菊薦寒泉¶
　　題赫曦䑓四景<md:KR4h0082_SBCK_006-1b>¶　　　薄暮明霞¶
赫曦薄暮真竒絶初到殘陽復西沒仙霞山外何處山¶
五彩烟霞互明滅須㬰羣隂解剥盡雨脚如麻漸開豁
<pb:KR4h0082_WYG_024-2a>
真真渤海不可留空有殘霞半天赤¶
　　　中宵皓月¶
赫曦日夕真竒絶最好中秋看明月竦身飛上苐一峰¶
不覺清寒近天闕初離海角猶空濛行到天心轉寥泬¶
今宵端正照山河長笛一聲愁欲裂¶
　　　中夜白雲¶
赫曦中夜真竒絶起視茫茫大瀛渤風濤雪浪無際涯¶
絶㟁時看孤島出洪爐巨甑如蒸炊囿形宇宙非金石
<pb:KR4h0082_WYG_024-2b>
直凌倒影窺三光俯視塵寰始超越¶
　　　雞鳴出日<md:KR4h0082_SBCK_006-2a>¶赫曦清旦真竒絶逺望海門觀出日金戈鐵騎走千群¶
閃閃萬旗張天赤火輪飛上使人驚爍眼祥光成五色¶
扶桑浴久升何難認取真精凝太極¶
　　羅太痩(前貢士/)¶
　　　述懐¶
淮海歸來二十年結廬仍向舊山川既無酒債貧休恨
<pb:KR4h0082_WYG_024-3a>
浪得文名老尚傳曉日輪蹄思栁外春風羯鼔在花前¶
如今静聽瓶笙韻猶似當年咽管絃¶
　　　題鶴林宫¶
暑往寒來迭世間有誰千載駐朱顔騎鯨客去天連水¶
跨鶴人歸月在山爐火頓消情慾境劍金須斷利名闗¶
烟莎隨分岩前緑猿馬不驚春意閒¶
　　雷　機(儒學提舉/)
　　　題孫義方慶夀堂
<pb:KR4h0082_WYG_024-3b>
九袠慈親四世俱不妨閉户讀殘書義方自有傳家懿¶
慶夀因知積善餘萱草春風萊子䄂桂花夜月鄴侯書¶
許公大筆髙堂鎮從此幷鄉且故廬¶
　　毛静可(儒學教授/)¶
　　　贈閻萊山書吏¶
吟身宇宙一攀龍三逕清風四牡同菽水有懐雙鬢裏¶
萊山入夢十年中布衣稷契詩書澤治世巢由𤱶畆忠¶
春在江南倚樓處雲霄萬里見㝠鴻
<pb:KR4h0082_WYG_024-4a>
　　　時秋積雨霽¶
醖釀豐年付老農挽回凉信報詩翁巫山久暗埋寒碧¶
湘水初明浴晚紅簾捲栁隂先得月簟横梧影早噓風¶
天公快我披雲願萬里乾坤一望中<md:KR4h0082_SBCK_006-3a>¶　　復齋陳以仁(三山人/)¶
　　　拜西山真文忠公¶
仰止西山翁千載祀不絶文章立凖䋲青史施名節世¶
降風俗薄人心多詭譎遺像儼如生再拜懐先哲
<pb:KR4h0082_WYG_024-4b>
　　　次熊勿軒書榻可字韻¶
　一榻清幽無不可有客過從但虛左書讀萬巻胸次明¶
平日操存要在我哦詩得句豁昭曠飲酒沾唇戒懡㦬¶
此時要學乖厓翁一劍横陳斷心火¶
　¶¶¶¶　陳野雲<md:KR4h0082_SBCK_006-3b>¶　　　樓中¶
心為髙明喜新秋入逺&KR0008;斷崖雲氣合古樹雨聲多萬¶
事成真率一盃還太和客來論得句客去自髙歌
<pb:KR4h0082_WYG_024-5a>
　　　過祈山¶
衮衮牛頭萬嶺春橋虹欲訪武夷君青山野燒未藏石¶¶¶¶
碧岫無闗祗住雲蓮社肻從元亮酒石門宜有謝公文¶
飛泉苦茗伊蒲供静㸔風幡何足云¶
　　　夢覺¶
午夢將身過華雲敲雲欲訪卧雲人覺來偶識東風面<md:KR4h0082_SBCK_006-4a>¶送我飛花一片春¶
　　　無笋
<pb:KR4h0082_WYG_024-5b>
暖透苔痕三徑深竹根稚子竟潜身踈林自要添風月¶
豈是雲山不受春¶
　　　擇選官圖¶
都尉能官爛羊胃將軍大誥不易醉功名自古幻児嬉¶
　一擲三公亦塞意¶
　　　幽境¶
琅玕十萬擁華屋門外寒泉曲曲緑白鶴未歸山更幽¶
劃然谷應開碁局
<pb:KR4h0082_WYG_024-6a>
　　　過深山三家村¶
入山隨意去探勝欲窮源萬樹緑隂雨三家黄犢村藜¶
羮有風月井凑自乾坤莫問征徭事桃花應斷魂<md:KR4h0082_SBCK_006-4b>¶　　　登髙晚歸再飲¶
擕客登髙晚未休振衣千仞鬢颼颼平山落日送千古¶
破㡌西風又一秋處士生涯籬菊在醉翁意緒水雲悠¶
金樽未盡蓴鱸美明日隨人到小樓¶
　　　友人同旅宿
<pb:KR4h0082_WYG_024-6b>
偶作西州客同聽秋夜蛩月窺孤榻夢風約半城鐘炊¶
店催晨火鄰家尚宿㫪隔旬歸舊隠日出睡從容¶
　　　梅花¶
暖透仁根太極枝枝南枝北景催詩千林萬壑雪深處¶
兩蘂三花春到時皎皎不知清作聖稜稜無復痩如斯¶
&KR0751;仙相對花應笑總是三生姑射姿¶
　　　山寺避暑¶
孤刹逺林外投分半日凉磬聲縁曲塢塔影避斜陽花<md:KR4h0082_SBCK_006-5a>¶
<pb:KR4h0082_WYG_024-7a>
石禪房静茶𤓰客意長翻思十年夢揮汗度羊腸¶
　　　曉行别客¶
倚凉度晨嶺浥露逐麋群松濫半身雨山懐兩腋雲一¶
蟬秋意足匹馬客程分總是江南路逢梅不寄君¶
　　　山庵四景¶
窓壓松隂日滿山鵲聲和影過窓間落花風定游絲墜¶
一縷直尋香篆閒¶
挂杖敲雲深入山枕琴時卧白雲間偶然浣藥逢翁釣
<pb:KR4h0082_WYG_024-7b>
坐失榆隂相伴閒¶
秋雨新凉多在山清凉應不是人間桂花滿地䖝聲細¶
人共一庵風月閒¶
南窓精舍北窓山對面梅花氷雪間開到梅花春色早¶
四時忙迫境常閒<md:KR4h0082_SBCK_006-5b>¶　　　道院¶
瀑奔山自静花落草留香曵竹穿雲去採芝消日長¶
　　　雨來
<pb:KR4h0082_WYG_024-8a>
石燕山邊急雨來踏青人去馬歸嘶東林風應西林响¶
雲共落花争渡溪¶
　　　冬至¶
今日平分一半冬一陽初長六隂窮剥翻碩果萌坤底¶
復見天根生震宫君子道如元酒淡野翁心與太初同¶
窓前意思梅枝好莫折梅根共養䝉¶
　　　冬日新晴郊行¶
半月痴雲擁晦暝今朝雲捲見山城雪消籬落動春意
<pb:KR4h0082_WYG_024-8b>
宻為梅花出晚晴野逕多岐隨馬去亂鴉落處偶詩成¶
相逢茅屋何年老羊栗灰前太古情<md:KR4h0082_SBCK_006-6a>¶　　　齋居¶
方丈虛齋自廓寥竹窓苧袖兩蕭蕭門閒白晝蛛絲度¶
風定緑隂禽語嬌人戴天心能長物春涵帝力不知堯¶
偶然㸃易便多事滴露研硃損藥苖<md:KR4h0082_SBCK_006-6b>¶　　　秋晚獨立¶
晚來獨立倚溪門擁地黄金落葉新谷應犬聲鳴隔㟁
<pb:KR4h0082_WYG_024-9a>
月推山影壓西鄰一川萬古黄昏景百嵗幾時光霽人¶
立到清寒十分處却將一醉見天真¶
　　　過龍門¶
龍門深更阻悄悄路幽長山擘兩㟁石溪蟠九曲腸烟¶
雲先暮色花木殿春光夕照猿猱外採山人正忙¶
　　　隠士¶
無復風雲夢長吟太古歌草廬知事少花塢得春多&KR0262;¶
屐印芳緑開樽駐少酡北山謝逋客慚不到盤阿<md:KR4h0082_SBCK_006-7a>¶
<pb:KR4h0082_WYG_024-9b>
　　　元夜觀燈¶
東風吹軟上元時綵結鰲山鬬巧巍萬國山河圓月影¶
九街燈火駐春輝鈞天夢逺朱樓杳堕珥香消翠輦歸¶
誰洗紛華天下眼復觀純素訪豨韋¶
　　　乞巧¶
天孫勞指苦無窮何事佳人乞更工一氣返純大巧拙¶
七襄無歎小東空竹窓欲暝疎疎雨葛䄂驚秋淡淡風¶
寫罷微吟斟老瓦淘淘不識是洪濛
<pb:KR4h0082_WYG_024-10a>
　　　秋江¶
江樓倚秋色𣺌𣺌思無窮今古三千里悲歡幾轉蓬雁¶
分空水碧蓼讓晚楓紅莫負文章宴幽靈借便風¶
　　　遣興¶
冉冉春將暮無詩花鳥猜月髙山影縮虹斷雨聲來何<md:KR4h0082_SBCK_006-7b>¶者為佳士逢時是雋才海棠紅滿徑且共上歌臺¶
　　　宴芳園¶
烟景媚芳園芳園更媚晴鶴隈孤竹立鹿載落花行鼔
<pb:KR4h0082_WYG_024-10b>
吹春心蕩簷絲淑氣平好天入良夜春在月華明¶
　　　幽居¶
繞屋竹無數開門山有餘縱遊隨境去觀妙燕尸居曉¶
汲先分鶴晨炊待送魚歸來彭澤令興味恐相如¶
　　潘心月
　　　龍山寓舍¶
春烟藏碧樹樹樹更藏鴉浮世難為客安居即是家柔¶
風行栁絮淡月吠池蛙無以娛慈母籬邊種菊花<md:KR4h0082_SBCK_006-8a>¶
<pb:KR4h0082_WYG_024-11a>
　　　冬日山居¶
一犬吠柴扉牛衣晒短籬梅花村巷酒風雪野橋詩屋¶
小雲分住家貧鶴柰饑莫言霜逕滑世路更﨑¶嶇
　　林徳暘¶
　　　漁笛¶
三弄知何處蒼茫起釣舟閒將千古意吹入一江秋驚¶
雁顧殘侣寒風生别洲曲終和月卧無夢到凉州¶
　　趙芝室
<pb:KR4h0082_WYG_024-11b>
　　　自遣¶
多病相如尚愛文心期老去共誰論十年燈火客氊在¶
半世江湖詩眼昏竹葉盃中消日月梅花枝上識乾坤¶
何時去作青山隠獨疏太𤣥深閉門<md:KR4h0082_SBCK_006-8b>¶　　羅梅我¶
　　　和劉草窓雪¶
人倚梅花管領春炯如玉樹出瑶林雖無逺客冲寒訪¶
喜有幽人忍凍吟一夜溪山俄曉色十年宇宙此初心
<pb:KR4h0082_WYG_024-12a>
劉郎情意憑誰寫莫遣梁園擅賞音¶
　　　¶¶¶雪¶
漫漫飛絮滿空揚獨倚髙寒俯八荒萬宇如銀冬暴富¶
三冬無月夜増光欲邀東郭難尋道要覔南枝只認香¶
説與朱門歌舞者還知客有卧袁僵<md:KR4h0082_SBCK_006-9a>¶　
　
　
<pb:KR4h0082_WYG_024-12b>
　¶
　
　
　
　
　
　
　元¶風雅後集巻十一

<pb:KR4h0082_WYG_025-1a>
欽定四庫全書
　元風雅後集巻十¶二　　　元　孫存吾　¶¶編
　<md:KR4h0082_SBCK_006-11a>¶　危希尹(旴江人/)¶
　　　糊窓短歌¶
峨眉影動半輪月巫峽山頭看晴雪只愁夢裏見梨花¶
一夜海風吹石裂波浮洞庭光玲瓏玉纎剪水描秋空¶
丈夫壮志在皎皎俗子氊帳徒重重盤鴉字出人未識¶
影不揺紅燈照席三年刻楮正自憐乞巧何能逢七夕
<pb:KR4h0082_WYG_025-1b>
　　十雪題詠¶
　　李草窓¶
　　　韓王堂雪(太祖出幸/)¶
警蹕無聲輦路平黄龍宻衛至尊臨睡翻一榻風寒凛¶
坐暖重茵夜色深門外飛花天地曉爐邊定䇿帝王心¶
玉笙吹徹江南雨人擁羅衾正醉吟<md:KR4h0082_SBCK_006-11b>¶　　嚴春山(撫州人/)¶
　　　韓王堂雪
<pb:KR4h0082_WYG_025-2a>
帝星夜度紫薇宫滕六先驅擁玉驄立處袍生風絮白¶
坐間烟暖地爐紅宋家數百年天下普弟兩三盃酒中¶
榻外有人方鼾睡夢回花月小樓東¶
　　葉水村(龍泉人/)¶
　　　伊川門雪(游楊侍立/)¶
户屨天寒侍講帷先生暝目坐如尸丈函立久已潛悟¶
尺瑞積深渾不知白室虛生初見頃紅爐㸃化且休時¶
一家教法清和異伯子春風更可師
<pb:KR4h0082_WYG_025-2b>
　　袁安道¶
　　　袁安卧雪(髙卧洛陽/)¶
世界瓊瑶别一船出門半歩即風寒飛花上下山河異<md:KR4h0082_SBCK_006-12a>¶卧榻中間天地寛無過客來行迹少作干人態此時難¶
立身大節當然耳豈意清髙却得官¶
　　陳應江¶
　　　李愬灌雪(襲平蔡柵/)¶
玉龍戰罷舞殘鱗常侍乘虛夜進兵槽馬疾騰乘殺氣
<pb:KR4h0082_WYG_025-3a>
池鵝亂擊雜軍聲文城風急嚴師律洄曲雲低壓賊營¶
士女迎門笑相語曉來春滿蔡州城¶
　　王劍川¶
　　　王猷溪雪(訪戴安道/)¶
心事微茫剡曲流夜寒風定六花收山川一色天如畫¶
上下交光月在舟自醉自吟懐𣺌𣺌興來興去水悠悠¶
歸歟怕折堂前竹首問平安如昨不¶
　　李䝉齋<md:KR4h0082_SBCK_006-12b>¶
<pb:KR4h0082_WYG_025-3b>
　　　李及郊雪(訪林和靖/)¶
漠漠長堤溢絮漫使君來叩隠君闗天寒誰信五馬出¶
湖凛惟隨一鶴還林麓清無群從混梅花冷伴二翁閒¶
他時白集歸舟月别去先生不汗顔¶
　　陳天霽¶
　　　蘇武羝雪(北海守節/)¶
海上間闗十九年孤臣凍死不呼天忍將膝與羊俱跪¶
誓把心同節共堅衰鬢霜飛甘卧窖剛腸氷透只餐㫋
<pb:KR4h0082_WYG_025-4a>
當時不為求芻故千古髙飛只凛然¶
　　鄭溥¶
　　　鄭綮驢雪(灞橋吟思/)¶
長憶飄然灞水涯此時此景客那知風前䇿蹇蕭蕭逺¶
橋外冲寒去去遲飛絮一鞍披野服落梅雙鬢染吟髭<md:KR4h0082_SBCK_006-13a>¶思清如許寕無句定恐當年有逸詩¶
　　孫平齋¶
　　　孫康書雪(夜映讀書/)
<pb:KR4h0082_WYG_025-4b>
偷光不肻學匡衡千古先生以介名造物憐人共清白¶
夜窓無月亦光明恍疑黎杖炊烟照誰信銀河剪水成¶
他日烏䑓霜凛凛依然氣槩老書生¶
　　劉南金¶
　　　歐陽詩雪(禁體題詩/)¶
鹽絮飛飛語濫觴如何説馬到驪黄北方明禁千餘字¶
倐令昭垂六乙堂頴士筆茅成束手坡翁戰鐵可争光¶
采薇只把霏霏説删後多安床上床
<pb:KR4h0082_WYG_025-5a>
　　吳師道
　　十䑓懐古<md:KR4h0082_SBCK_006-13b>¶　　　姑蘇䑓<md:KR4h0082_SBCK_006-14a>¶百花洲上姑蘇䑓吳王宴時花正開半空畫燭西子醉¶
三更鐵甲東門來吳波𣺌𣺌吳山簇不見嬌顰倚闌曲¶
丹楓落月怨啼烏碧草東風驚走鹿闔廬邱墓相連處¶
應恨夫差迷不悟斷指千年血未乾游魂夜哭䑓前路¶
　　　章華䑓
<pb:KR4h0082_WYG_025-5b>
靈王傾國崇䑓宇按劍章華睨中土弁裳伏地走諸侯¶
鐘鼔凌空震三楚騁驕不顧伍子謀落成乞與吳邱游¶
孤舟竟走江上路塊土獨枕山中愁十年伯氣終蕭瑟¶
回首華容歸不得饑魂漂泊啼秋烟細腰却舞新王前¶
　　　朝陽䑓¶
神娥縹緲髙唐上楚宫樓閣森相向丹楓蒼桂涌孤闕¶
錦石清江簇連嶂行雲㝠㝠飛雨寒孤猿咽咽千花間¶
翠旂龍駕杳何處斷魂殘夢愁空山微臣宋玉誇此賦<md:KR4h0082_SBCK_006-14b>¶
<pb:KR4h0082_WYG_025-6a>
當日襄王豈真遇千古秋風恨未平髙泉飛落三巴怒¶
　　　黄金䑓¶
昭王鋭志夷青社築土懸金奉賢者四方劍佩集强燕¶
千里風塵空駿馬郭君自舉先群豪樂生獨歩超凡曹¶
酬恩一雪伯國恥連功並倚雲天髙君臣意氣千年少¶
落日荒墟沒秋草黄金買貴滿長安惆悵英雄布衣老¶
　　　戱馬䑓¶
項王戰馬從東來意氣蹴踏全秦摧入闗不共沛公轡
<pb:KR4h0082_WYG_025-6b>
還鄉却上彭城䑓重瞳按劍風雲靡萬疋騰空烟霧起¶
凄凉垓下泣名騅零落江濵餘數騎寄奴千載心争雄¶
登髙把酒臨秋風詐移晉鼎非男子君㸔百戰英雄死¶
　　　歌風䑓¶
沛宫置酒君王歸酒酣思慘風雲飛兒童環䑓和擊節<md:KR4h0082_SBCK_006-15a>¶父老滿座同沾衣一歌豐沛白日動再歌淮楚長波湧¶
龍髯氣拂半空寒虎士心馳四方勇山河蕭瑟長陵荒¶
野中怒响猶飛揚歌䑓未傾風未息故鄉之恨那有極
<pb:KR4h0082_WYG_025-7a>
　　　望思䑓¶
桐人氣迫前星黯思子宫成嵗華晚髙䑓有恨碧草新¶
大野無蹤金犢逺一朝弄兵兒罪輕百年鍾愛天倫深¶
戾園魂魄夜寂寂湖城風雨秋隂隂漢宫樓觀連天起¶
方士熏香召仙鬼望思望思終不歸&KR0791;陵老淚如傾水¶
　　　銅雀䑓¶
半空髙棟翔金雀玉扆繐帷塵漠漠西陵老樹暝色寒¶
建安殘妓春情薄曲終紅袖辭尊前簷傾斷甓飛人間
<pb:KR4h0082_WYG_025-7b>
分香淚老恨不滅秋風吹入桃花斑漢家一片如膏土¶
肻為奸雄載歌舞銷盡曺暪萬古魂落日漳河咽寒雨<md:KR4h0082_SBCK_006-15b>¶　　　鳳凰䑓¶
金陵玉氣飛祥雲鳳凰䑓上聲和鳴鳳來春風花冥冥¶
鳳去秋風荒草生嬌娥舞散髙城暮青山迥隔丹邱路¶
斜陽門巷語烏衣細雨汀洲飛白鷺江空天濶鳳影遥¶
謫仙吟斷誰能招六朝宫闕烟蕭颯月明夜半人吹簫¶
　　　凌歊䑓
<pb:KR4h0082_WYG_025-8a>
大明天子遊南國紅粉三千䑓百尺歌鐘擊浪楚日白¶
簾櫳凝樹湘雲碧凌歊髙宴金輿來侍臣狎笑朱顔開¶
䑓成宫扉鎖花栁寄奴土障生塵埃昏昏醉夢春風幾¶
不顧江東數千里酒罷歌䦨帝業銷青山空映當途水¶
　　　秋懐¶三首
江南木葉飛江北百草黄風烟淡莽蒼悵望川途長寒¶
魚聚其羣鴻雁忽成行俯仰念時物索居耿凄凉昔我<md:KR4h0082_SBCK_006-16a>¶二三友敦好攻文章漂零轉相失尺素不得將人生四
<pb:KR4h0082_WYG_025-8b>
方志企爾揚聲光登山豈無車渉水亦有航真誠諒不¶
隔離别庸何傷¶
忽忽意不懌獨歩登髙丘羣山紛虬蟠前當大河流八¶
月草木凋萬里風雲愁寒晶蕩白日孤鴻去悠悠鴻飛¶
不可極其下禹九州古來英雄士百戰横戈矛念我當¶
壮年弗獲茲地游豈無干時畧欲徃誰見收君㸔天馬¶
駒失足羞氂牛¶
我居雖㕓中無營澹昏晨出門少朋從入室誰與言楊
<pb:KR4h0082_WYG_025-9a>
楊夸毗子短衣踞髙軒逢時笑蹇拙詎識我所存㝠心¶
玩羣動大化争飛奔西風振槁木白露零芳蓀榮悴俯¶
仰間物理豈待論朂哉栖遲士毋為怨衡門¶
　　　和黄晉卿客杭見寄<md:KR4h0082_SBCK_006-16b>¶三首
一從君客江城去詩思凄凉酒盞空天末倚樓孤岫雨¶
春深閉户落花風半生政恐才名誤萬里誰憐意氣同¶
坐憶王孫咏招隠萋萋草色向人濃¶
書問蕭條已半年知君近買過湖船江花日暮吹紅雪
<pb:KR4h0082_WYG_025-9b>
店樹春晴起緑烟客裏花隂遽如許人間岐路正茫然¶
離羣得似從遊樂紙貴錢塘日萬篇¶
翰林學士巴西彦天禄儒臣漢世雄一笑吟還餘故老¶
並游方外亦清風吳天有象星應聚驥馬成羣眼巳空¶
十載神交末相識卧淹幽谷恨羇窮¶
　
　
　元風雅後集巻十<md:KR4h0082_SBCK_006-17a>¶二
